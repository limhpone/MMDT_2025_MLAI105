[
  {
    "title": "နှင်းဆီသခင်မ",
    "author": "ဖျာပုံနီလုံဦး",
    "language": "Burmese",
    "poem_lines": [
      "ပန်းနှင်းဆီရဲရဲ",
      "ဆူးခက်ချွန်မြ",
      "ဝန်းရံကဲ",
      "တော်လှန်သတ္တိခဲ။"
    ],
    "notes": null,
    "release_date": null,
    "poem_type": null,
    "book_name": "ကမ္ဘာတည်မယ့် အာရှနှင်းဆီကဗျာများ",
    "poem_start_at_page": 25
  },
  {
    "title": "ပန်းတွေနဲ့ ဝေ",
    "author": "ဖျာပုံနီလုံဦး",
    "language": "Burmese",
    "poem_lines": [
      "သူမခေါင်းမှာ တစ်ခါတစ်ခါ၊",
      "ရွှေဝါရောင်သင်းကြည်",
      "အနီရောင်နှင်းဆီ၊ ပယင်းရောင်ပွင့်သီ",
      "တစ်ပွင့် နှစ်ပွင့်။",
      "တစ်ခါတစ်ခါ၊ မွှေးပြာသင်းဝေ",
      "ဂုဏ်ကျက်သရေနှင့် ခရေပန်းကုံး၊",
      "ကြော့ထုံးဝေစည် တစ်ကုံး နှစ်ကုံး။",
      "တစ်ခါတစ်ခါ ဝါဝါလွင်လွင်၊",
      "ဖြူသန့်စင်နှင့် သဇင်ပန်းလှိုင်၊",
      "မွှေးမြကြိုင်သည် တစ်ခိုင် နှစ်ခိုင်။",
      "တစ်ခါတစ်ခါ သိင်္ဂါရွှေလှော်၊",
      "ပန်းကံ့ကော်ဆင့် ပနံတင့်လျက်",
      "တစ်ပွင့် နှစ်ပွင့်။",
      "တစ်ခါတစ်ခါ လှရာရွေးသီ၊",
      "ရွှေပန်းချီနှယ် သင်းကြည်မြတ်မွန်၊",
      "ပန်းတံခွန်ဆင့် ဇွန်ပန်းပွင့်ကုံး",
      "တစ်ကုံး နှစ်ကုံး",
      "စံပယ်ပွင့်ကုံး",
      "တစ်ကုံး နှစ်ကုံး",
      "အားလုံးချစ်သည်၊ တစ်နှစ်တစ်ခါ",
      "မင်္ဂလာနှစ်သစ်မှ အလည်လာသူ၊",
      "ရွှေဝါပွင့်ဆန်း ပိတောက်ပန်းတို့၊",
      "ပွင့်လန်းဝေမျှ လှဂုဏ်ကြွနှင့်၊",
      "သူမခေါင်းမှာ ထိန်ထိန်ဝါသည့်",
      "မြန်မာတစ်ဝန်း အပြုံးပန်း",
      "မင်္ဂလာနှစ်ဆန်း အောင်နိမိတ်ပန်း",
      "ပြည်သူချစ်တဲ့ အသည်းပန်း။"
    ],
    "notes": null,
    "release_date": "၂၀၁၂၊ ဧပြီလ",
    "poem_type": null,
    "book_name": "ကမ္ဘာတည်မယ့် အာရှနှင်းဆီကဗျာများ",
    "poem_start_at_page": 27
  },
  {
    "title": "ကျွန်တော့်သူရဲကောင်းအတွက်",
    "author": "ဖျာပုံနီလုံဦး",
    "language": "Burmese",
    "poem_lines": [
      "ကျွန်တော် သူမကို ချစ်တယ်",
      "လှလို့ ယဉ်လို့ မနောဖြူစင်လို့",
      "နှမလေးတစ်ယောက်လိုပါ။",
      "ကျွန်တော် သူမကို မြတ်နိုးတယ်",
      "ဉာဏ်ပညာ၊ ဂုဏ်သိက္ခာရှိလို့",
      "ရဲဘော်ရဲဘက်တစ်ယောက်လိုပါ။",
      "ကျွန်တော် သူမကို လေးစားတယ်",
      "သစ္စာ၊ ကတိ၊ သမာဓိ ရှိလို့",
      "ဆရာမတစ်ယောက်လိုပါ။",
      "ကျွန်တော် သူမကို ယုံကြည်တယ်",
      "မေတ္တာ၊ ကရုဏာနဲ့ ဖြူစင်မြင့်မြတ်လို့",
      "မိခင်ကောင်းတစ်ယောက်လိုပါ။",
      "ကျွန်တော် သူမကို အားကိုးတယ်",
      "ကိုယ်ကျိုးစွန့်၊ အနစ်နာခံ",
      "အဖိနှိပ်ခံ ပြည်သူများအတွက်",
      "တော်လှန်သတ္တိ၊ အမှန်တရားရှိလို့",
      "ခေါင်းဆောင်ကောင်းတစ်ယောက်လိုပါ",
      "သူရဲကောင်းတစ်ယောက်လိုပါ။",
      "ကျွန်တော့်သူရဲကောင်း ခေါင်းဆောင်တစ်ဦးအတွက်",
      "ကျွန်တော့်ဘက်က ပေးဆပ်စရာတစ်ခု ရှိပါတယ်",
      "အဲဒါ သူ့အပေါ် သစ္စာရှိဖို့နဲ့",
      "တာဝန်ယူတတ်ဖို့ပါပဲ။ ။"
    ],
    "notes": null,
    "release_date": null,
    "poem_type": null,
    "book_name": "ကမ္ဘာတည်မယ့် အာရှနှင်းဆီကဗျာများ",
    "poem_start_at_page": 31
  },
  {
    "title": "အောင်ပွဲရသည့်တိုင်",
    "author": "ဖျာပုံနီလုံဦး",
    "language": "Burmese",
    "poem_lines": [
      "လွတ်ပြီတဲ့ လွတ်ပြီ",
      "တို့မြန်ပြည် ငြိမ်းချမ်းရေး",
      "အောင်ဆန်းသွေးဇာနည်",
      "အနာဂတ်မြန်မာပြည်",
      "‘ဒီမို’နှင့် လူ့အခွင့်အရေး",
      "ဒေါင်းမိခင်ရဲရဲတောက်",
      "ဖောက်ထွက်မယ်လေး။",
      "ကျွတ်ပြီတဲ့ ကျွတ်ပြီ",
      "တို့ပြည်သူ ငြိမ်းချမ်းရေး",
      "ဒေါင်းသွေးဇာနည်",
      "အနာဂတ်တို့မျှော်ရည်",
      "ကြည်ဖြူစွာ လက်တွဲရေး။",
      "တိုင်းရင်းသား စုံအညီနဲ့",
      "ရိုင်းပင်းအား ယုံအကြည်နဲ့",
      "ဒုတိယပင်လုံမှာ",
      "ချစ်ကြည်နွေးပါလို့",
      "နိုင်ငံအရေး ရှေ့တန်းတင်ကာပါ့",
      "မြတ်မိခင် ဒေါင်းလံလွင့်",
      "ကြွားဝင့်ပြီလေး။ ။"
    ],
    "notes": "(ဒေါ်အောင်ဆန်းစုကြည် လွတ်မြောက်မည့်နေ့ ကြိုတင်ဂုဏ်ပြုကဗျာ)",
    "release_date": "၂၇- ၉. ၂၀၁၀",
    "poem_type": null,
    "book_name": "ကမ္ဘာတည်မယ့် အာရှနှင်းဆီကဗျာများ",
    "poem_start_at_page": 34
  },
  {
    "title": "ခွပ်ဒေါင်းစိတ်",
    "author": "ဖျာပုံနီလုံဦး",
    "language": "Burmese",
    "poem_lines": [
      "နွေးနွေးထွေးထွေး",
      "အားဆေးတစ်ခွက် ပေးနိုင်သူ။",
      "ငြိမ်းငြိမ်းချမ်းချမ်း",
      "လမ်းသစ်တစ်လမ်း ဖောက်နိုင်သူ",
      "ချိုချိုအေးအေး",
      "တေးသီချင်းတစ်ပုဒ် ဆိုနိုင်သူ",
      "လန်းလန်းဆန်းဆန်း",
      "ပန်းကောင်းတစ်ပွင့် ပန်နိုင်သူ",
      "ကြင်ကြင်နာနာ",
      "မေတ္တာမွန်မြတ် ပေးနိုင်သူ",
      "ရွှင်ရွှင်ပြုံးပြုံး",
      "နှလုံးစိတ်ဝမ်း အေးစေသူ",
      "ဣန္ဒြေသိက္ခာ တည်ကြည်စွာနှင့်",
      "သစ္စာပန်းများ ပွင့်စေသူ",
      "အာဇာနည်မျိုး အနေရိုးနှင့်",
      "ရန်စွယ်ထိုးဆွတ် ဦးမညွှတ်ပေ",
      "ခွပ်ဒေါင်းစိတ်နှင့် ရဲရင့်သူ။"
    ],
    "notes": null,
    "release_date": null,
    "poem_type": null,
    "book_name": "ကမ္ဘာတည်မယ့် အာရှနှင်းဆီကဗျာများ",
    "poem_start_at_page": 36
  },
  {
    "title": "နေဝန်းလဝန်းပမာ",
    "author": "ဖျာပုံနီလုံဦး",
    "language": "Burmese",
    "poem_lines": [
      "ဆန်း၏ သွေးနှင့် မွေးခဲ့ပေသည်၊",
      "ရွှေရည်မော်ကွန်း တောက်ပြောင်ရွှန်းလက်",
      "ကမ္ဘာမျက်နှာ ထိန်ထိန်သာသည်",
      "စကြဝဠာထက်က တို့နေဝန်း။",
      "ကြည်၏ သွေးနှင့် မွေးခဲ့ပေသည်၊",
      "ငွေရည်ဖျန်းပက် ရွှန်းရွှန်းလက်သို့၊",
      "နှင်းစက်ကမ္ဗလာ ဖွေးဖွေးသာသည်",
      "မေတ္တာပန်းခင်းထက်က တို့လမင်း။",
      "နေဝန်းသို့လျှင် သူ့ရင်ခွင်မှ၊",
      "ရွှေမျှင်ငွေမျှင် မေတ္တာစင်နှင့်၊",
      "ကြည်လင်ထွန်းပ မြန်မာ့အလှကို",
      "မွှေးမြထုံစေ ရနံ့ဝေခဲ့။",
      "လဝန်းသို့လျှင် သူ့ရင်ခွင်မှ၊",
      "ကြည်လင်အေးမြ တေးဂီတနှင့်၊",
      "အလှမေတ္တာ တို့မြန်မာကို",
      "နံ့သာမြိုင်ဝေ မွှေးပျံ့စေခဲ့။",
      "နေဝန်း လဝန်း တောက်ပြောင်ထွန်းသို့",
      "ရွှန်းသစ်လဲ့ဖြာ သူ့မေတ္တာလျှင်၊",
      "ကမ္ဘာတစ်ဝန်း ခြုံကာလွှမ်းသည်",
      "အေးချမ်းပါပေ့ ငြိမ့်ပါပေ့။ ။"
    ],
    "notes": null,
    "release_date": null,
    "poem_type": null,
    "book_name": "ကမ္ဘာတည်မယ့် အာရှနှင်းဆီကဗျာများ",
    "poem_start_at_page": 38
  },
  {
    "title": "ထာဝရခေါင်းဆောင်",
    "author": "ဖျာပုံနီလုံဦး",
    "language": "Burmese",
    "poem_lines": [
      "အကျယ်ချုပ်နှင့် နှစ်ပေါင်းများစွာ",
      "ခြံဝင်းထဲမှာ ချုပ်နှောင်ထားသော်လည်း",
      "တို့ရင်ထဲမှာ ထာဝရ သူ ရှိနေသည်။",
      "တို့ရင်ထဲမှာ သူသာ ဆရာ၊ သူသာ အမိ",
      "ချစ်နေရ၏",
      "တို့ရင်ထဲမှာ သူသည် နေမင်း",
      "သူသာ လမင်း ထွန်းလင်းတောက်ပ",
      "လင်းနေရ၏။",
      "တို့ရင်ထဲမှာ သူသာ နှင်းဆီ",
      "သူသာ စံပယ်ကုံး မွှေးမဆုံးတည့်။",
      "တို့ရင်ထဲမှာ သူသာ လင်းယုန်",
      "သူသာ သိမ်းငှက် သူသာ စွန်ရဲ",
      "သတ္တိခဲတည့်။",
      "တို့ရင်ထဲမှာ သူသာ ပတ္တမြား",
      "သူသာ စိန်ခဲ ကျောက်မျက်ရွဲတည့်",
      "တို့ရင်ထဲမှာ သူသာ အဓိက",
      "သူသာ အနာဂတ် သူသာ ထာဝရ",
      "မေ့မရသည် ကမ္ဘာတည်သရွေ့",
      "ရှိနေမည်။"
    ],
    "notes": null,
    "release_date": null,
    "poem_type": null,
    "book_name": "ကမ္ဘာတည်မယ့် အာရှနှင်းဆီကဗျာများ",
    "poem_start_at_page": 40
  },
  {
    "title": "ကမ္ဘာတည်မယ့် အာရှကြယ်",
    "author": "ဖျာပုံနီလုံဦး",
    "language": "Burmese",
    "poem_lines": [
      "မြန်မာလူမျိုး မျိုးရိုးအာဇာနည်၊",
      "ခိုင်ကျည်စိတ်ဓာတ် ဖြောင့်မတ် သံမဏိ",
      "ကမ္ဘာနှံ့သိ ကျော်ဇော၏။",
      "တိုင်းပြည်ငြိမ်းချမ်းရေး",
      "သူမ၏ နှလုံးသွေးနှင့်",
      "ပေးဆပ်မော်ကွန်းတင်ရစ်မည်။",
      "လူမျိုးလွတ်လပ်ရေး",
      "သူမ၏ နှလုံးသွေးနှင့်",
      "ပေးဆပ် ကမ္ပည်းထိုးစေမည်။",
      "တစ်ယူသန် အငြိုးနှင့်",
      "အတ္တမိုးထားတဲ့",
      "အာဏာရှင်သေနတ်ပြောင်းအောက်",
      "ဒူးမထောက် လက်မမြှောက်",
      "ပြည်သူတွေရဲ့ မျက်ရည်ပေါက်",
      "မီးဟုန်းဟုန်း တောက်စေရမည်။",
      "အခြိမ်းအခြောက်နဲ့ ဟိန်းဟောက်ခံနေရတဲ့",
      "အာဏာရှင်အောက်က ပြည်သူ",
      "ခံနေရတဲ့ ပြည်သူ",
      "ပြားပြားဝပ် ကြောက်ရွံ့နေရတဲ့ ပြည်သူ",
      "ဒေါင်းအလံ တလူလူအောက်",
      "နှင်းဆီသွေးဖောက် သောက်ကြမယ်",
      "ပြည်သူ့အပြုံးများ",
      "ပြည်သူ့မျက်လုံးများ",
      "သူမရဲ့ နှလုံးသားမှာ",
      "စိန်ကျောက်အလား တောက်ပစေရမယ်",
      "ပြည်သူ့လက်ရုံးနှင့် သူမရဲ့ နှလုံးသား၊",
      "အဆုံးမရှိတဲ့ အနာဂတ်မှာ",
      "ကမ္ဘာကြီးကို ငြိမ်းချမ်းရေးတေး",
      "တို့တစ်တွေ သံပြိုင်ဆိုကြမယ်",
      "သူမရဲ့ အဟိံသဝါဒီ ငြိမ်းချမ်းရေး သီဝရီဟာ",
      "ဒီမိုကရေစီပဲ ဖြစ်ရမယ်",
      "ပြည်သူတွေရဲ့ လွတ်လပ်မှုဟာ",
      "အနာဂတ်ရဲ့ ချိုးငှက်ကူသံပဲပေါ့။",
      "ခရစ်နှစ် ၁၉၉၀ မှသည်",
      "သူမရဲ့ ရှင်သန်မှုဟာ",
      "မေခ၊ မလိခမှ ဧရာဝတီမြစ်ဆုံအထိ",
      "ဒီရေစီးသံပမာ",
      "ထာဝရ စီးဆင်းနေဦးမှာ",
      "အာရှမှာ မြန်မာ",
      "မြန်မာမှာ သူမ",
      "သူမရဲ့ “လွတ်လပ်ရေးသူရဲကောင်း' ဆု",
      "ကမ္ဘာ့လူဦးရေ သန်း ၆ဝဝဝ ကျော်မှာ",
      "ချီးမြှင့်ခံရတာဟာ",
      "ဒါ ငါတို့ တိုင်းပြည်ရဲ့",
      "ဝင်းပနီရဲတဲ့ ကြယ်တစ်ပွင့်",
      "ထွန်းတောက်ဂုဏ်တင့်စေတာ",
      "ဘယ်သူငြင်းမလဲ။ ။"
    ],
    "notes": "(Freedom Award ဆုရှင်သို့)",
    "release_date": null,
    "poem_type": null,
    "book_name": "ကမ္ဘာတည်မယ့် အာရှနှင်းဆီကဗျာများ",
    "poem_start_at_page": 44
  },
  {
    "title": "အို ..နှင်းဆီ",
    "author": "ဖျာပုံနီလုံဦး",
    "language": "Burmese",
    "poem_lines": [
      "စစ်ဖိနပ်အောက်",
      "ဒူးမထောက် လက်မမြှောက်",
      "မကြောက်တတ်သည့် အို. . . နှင်းဆီ",
      "ဖမ်းဆီးချုပ်ရန် ကြံ့ကြံ့ခံ",
      "သည်းခံတတ်သည် အို. . . နှင်းဆီ",
      "ဗိုလ်အောင်ဆန်းက မွေး",
      "ရဲရင့်သွေး လေးစားရသည်",
      "အို. . . နှင်းဆီ",
      "ဒေါ်ခင်ကြည်က မွေး",
      "ဉာဏ်ရည်သွေး ငြိမ်းအေးထက်သည်",
      "အို. . . နှင်းဆီ",
      "ပြည်သူကြားက မွေးလာရ",
      "ထက်မြစူးသည် အို. . . နှင်းဆီ",
      "လူထုခေါင်းဆောင် မီးရှူးရောင်",
      "ဂုဏ်ရောင်တောက်သည် အို. . . နှင်းဆီ",
      "ကမ္ဘာ့အလယ် တောက်ပကြယ်",
      "ဝင့်ထည်စွမ်းရည် အို. . . နှင်းဆီ",
      "ပြည်သူ့ကျိုးတွက် စွမ်းဆောင်ရွက်",
      "ဂုဏ်တက်ပေသည် အို. . . နှင်းဆီ",
      "ကိုယ်ကျိုးမဖက် တိုင်းပြည်တွက်",
      "အသက်ကိုယ်ပင် ထီမထင်",
      "စွန့်ဝံ့တတ်သူ အို. . . နှင်းဆီ",
      "ခေါင်းဆောင်မွန်မြတ် ကျင့်စိတ်ဓာတ်နှင့်",
      "ခိုင်မတ်တည်ကြည် လေးစားသည်",
      "ပြည်သူကြားက အို. . . နှင်းဆီ။ ။"
    ],
    "notes": null,
    "release_date": null,
    "poem_type": null,
    "book_name": "ကမ္ဘာတည်မယ့် အာရှနှင်းဆီကဗျာများ",
    "poem_start_at_page": 49
  },
  {
    "title": "စိန်ခေါ်ပွဲ",
    "author": "ဖျာပုံနီလုံဦး",
    "language": "Burmese",
    "poem_lines": [
      "မိုးကောင်းကင်မှ ကြယ်စင်တစ်လုံး",
      "အပြုံးရွှန်းလက် သူမ မျက်နှာ",
      "ကမ္ဘာကို အလင်းသစ် ပေးတော့မည်။",
      "ကြီးမြတ်တဲ့ ဂုဏ်သတင်း",
      "အာရှပြတင်းက ထွက်လာတဲ့",
      "သူမရဲ့ အလင်းမျက်နှာသစ်က",
      "ပြည်သူချစ်၍ သမိုင်းတစ်ခေတ်မှာ",
      "ကမ္ပည်းမော်ကွန်းတင်ခဲ့ပြီ။",
      "သူမရဲ့နှလုံးသားက",
      "လူသားအားလုံးရဲ့ အမုန်းတရားများကို",
      "မေတ္တာရေစင်နဲ့ ပက်ဖျန်း",
      "ငြိမ်းချမ်းစေခဲ့သည်။",
      "တို့နိုင်ငံရဲ့ အနာဂတ်မိုးကောင်းကင်မှာ",
      "ရွှေစင်ရောင်သမ်း",
      "သူမရဲ့ မေတ္တာစွမ်းအားတွေက",
      "ကမ္ဘာကြီးကို ငြိမ်းချမ်းဖို့",
      "ဆွဲကိုင်လှုပ်ယမ်းနေပြီ။",
      "သူမရဲ့ စူးထက်တဲ့ အပြုံး",
      "သိမ်းငှက်မျက်လုံးများဟာ",
      "အာဏာရှင်တို့ရဲ့ နှလုံးသားကို",
      "အကြောက်တရားနဲ့ အားစမ်းစိန်ခေါ်နေပြီပေါ့။ ။"
    ],
    "notes": null,
    "release_date": null,
    "poem_type": null,
    "book_name": "ကမ္ဘာတည်မယ့် အာရှနှင်းဆီကဗျာများ",
    "poem_start_at_page": 53
  },
  {
    "title": "မျိုးဆက်ဂုဏ်",
    "author": "ဖျာပုံနီလုံဦး",
    "language": "Burmese",
    "poem_lines": [
      "ဗိုလ်အောင်ဆန်းရဲ့ သွေး",
      "ဒေါ်ခင်ကြည်က မွေး",
      "ဗိုလ်လရောင် မျိုးဆက်တစ်ခေတ်",
      "ထွန်းသစ်ပြီလေး။",
      "တစ်ခေတ်မှာ တစ်ယောက်",
      "လျှမ်းတောက်ပေါ်ပြီ",
      "ပန်းနှင်းဆီပွင့်တနှုန်း",
      "ပြုံးမျက်နှာကြည်",
      "သူမရဲ့ စွမ်းဂုဏ်ရည်",
      "မြန်ပြည်အတွက် ဆောင်ပိုး",
      "မိုးကောင်းကင် ကြယ်တစ်မွတ်",
      "ဆွတ်နိုင်မယ့်မျိုး။ ။"
    ],
    "notes": null,
    "release_date": null,
    "poem_type": null,
    "book_name": "ကမ္ဘာတည်မယ့် အာရှနှင်းဆီကဗျာများ",
    "poem_start_at_page": 56
  },
  {
    "title": "အကျဉ်းစံလူထုခေါင်းဆောင်ရဲ့ အနာဂတ်အလင်းသစ်",
    "author": "ဖျာပုံနီလုံဦး",
    "language": "Burmese",
    "poem_lines": [
      "ခြံဝင်းကြီး တစ်ဝင်းထဲမှာ",
      "အိမ်အိုကြီး တစ်အိမ်ထဲမှာ",
      "အထီးကျန်စွာ နေခဲ့ရတဲ့",
      "နှစ်ပေါင်း ၁၆ နှစ် ကြာခဲ့ပြီ",
      "ဒါပေမဲ့ သူ မမှု။",
      "အင်းယားကန်စောင်းက လှိုင်းကြက်ခွပ်သံတွေဟာ",
      "သူမရဲ့ အဖော်ဆိုလည်း ဟုတ်",
      "သူမရဲ့ အတွေးဆိုလည်း ဟုတ်",
      "သူမရဲ့ ခံစားမှုဆိုလည်း ဟုတ်",
      "အင်းယားကန်စောင်းက သစ်ရွက်ခတ်သံလေးတွေဟာ",
      "သူမရဲ့ ကဗျာဆိုလည်း ဟုတ်",
      "သူမရဲ့ ဂီတဆိုလည်း ဟုတ်",
      "သူမရဲ့ အိပ်မက်ဆိုလည်း ဟုတ်",
      "သူမရဲ့ ခွန်အားဆိုလည်း ဟုတ်",
      "အရုဏ်ဦးက အင်းယားကန်စောင်းကို ဖြတ်ကျော်လာတဲ့",
      "လေပြည်လေညင်းဟာလည်း",
      "သူမရဲ့ နှလုံးသားကို အေးမြစေတာလည်း ဟုတ်",
      "ရွှင်လန်းတက်ကြွစေတာလည်း ဟုတ်",
      "ခွန်အားမာန်သစ်စေတာလည်း ဟုတ်",
      "ဒဏ်ဦးက သီဆိုလိုက်တဲ့ သူရဲ့ ခြံဝင်းထဲက",
      "ချိုးငှက်တေးသံဟာ",
      "သူမရဲ့ ပစ္စုပ္ပန်အတွက် သော့တစ်ချောင်း ဖြစ်တယ်",
      "အနာဂတ်အတွက် အလင်းရောင် ဖြစ်တယ်",
      "မျှော်လင့်ယုံကြည်မှုအတွက်",
      "ငြိမ်းချမ်းရေး သင်္ကေတ ဖြစ်တယ်။",
      "သူမရဲ့ ခွင့်လွှတ်အနစ်နာခံမှု",
      "ပေးဆပ်မှုတွေက",
      "လူသားအားလုံးအတွက်",
      "ဒီမိုကရေစီအရေး လူ့အခွင့်အရေး",
      "ငြိမ်းချမ်းရေးတေးသံတွေ ဖြစ်တယ်။",
      "သူမရဲ့ ဇာမဏီငှက်လို ဆင်းလက်တဲ့ မျက်လုံးတွေက",
      "မြန်မာနိုင်ငံရဲ့ တံခါးကိုလည်း ဖွင့်ကြည့်တယ်",
      "အာဆီယံနိုင်ငံများရဲ့ တံခါးကိုလည်း ဖွင့်ကြည့်တယ်",
      "တောင်အာရှနိုင်ငံများရဲ့ တံခါးကိုလည်း ဖွင့်ကြည့်တယ်",
      "ဥရောပနိုင်ငံများရဲ့ တံခါးကိုလည်း ဖွင့်ကြည့်တယ်",
      "အမေရိကနိုင်ငံရဲ့ တံခါးကိုလည်း ဖွင့်ကြည့်တယ်",
      "အာဖရိကနိုင်ငံများရဲ့ တံခါးကိုလည်း ဖွင့်ကြည့်တယ်",
      "အရှေ့အလယ်ပိုင်းနိုင်ငံများရဲ့ တံခါးကိုလည်း ဖွင့်ကြည့်တယ်",
      "အရှေ့ခြမ်းနိုင်ငံများရဲ့ တံခါးကိုလည်း ဖွင့်ကြည့်တယ်",
      "ကမ္ဘာ့ပြည်သူအားလုံးရဲ့ ရင်ဖွင့်သံတွေဟာ",
      "အာဏာရှင်ဘုရင်ကို တုန်လှုပ်ချောက်ချားစေပြီး",
      "တို့နိုင်ငံရဲ့ ထောင်နံရံတံခါးတွေကို ဖွင့်ဖို့",
      "အချက်ညာသံပေးနေပြီ စိန်ခေါ်နေပြီ",
      "အနာဂတ်ဟာ သူမရဲ့ လွတ်မြောက်မှုပဲ",
      "သူမရဲ့ အထီးကျန်စွာနဲ့ ကျော်လွန်ခဲ့တဲ့ ည ည တွေမှာ",
      "တိုက်ပွဲခေါ်သံ ကဗျာတွေ ဖွဲ့နေပြီလား",
      "ကမ္ဘာ့လူသားအားလုံးရဲ့ စိန်ခေါ်သံ ငြိမ်းချမ်းရေး",
      "တေးသီချင်းများ သီဆိုနေပြီလား။",
      "မကြာမီ သူမရဲ့ ခြံဝင်းကြီးနဲ့ အိမ်အိုကြီးဟာ",
      "သန့်စင်လှပတဲ့ ငြိမ်းချမ်းရေးမီးအိမ်တွေနဲ့",
      "လွတ်လပ်တဲ့ တေးသီချင်းသံတွေ ဆူညံ",
      "တောက်ပလာတော့မယ်လို့ ငါ ယုံကြည်တယ်",
      "မျှော်လင့်တယ်",
      "သူမဟာ တို့မြန်မာပြည်တွက် မရှိမဖြစ်တဲ့",
      "မီးရှူးတန်ဆောင် ခေါင်းဆောင်ကောင်း ဖြစ်မယ်",
      "ငါ ပြောတယ် ငါ ယုံကြည်တယ်။ ။"
    ],
    "notes": null,
    "release_date": null,
    "poem_type": null,
    "book_name": "ကမ္ဘာတည်မယ့် အာရှနှင်းဆီကဗျာများ",
    "poem_start_at_page": 58
  },
  {
    "title": "တိုက်ပွဲပျော်ဒေါင်း",
    "author": "ဖျာပုံနီလုံဦး",
    "language": "Burmese",
    "poem_lines": [
      "စုကြည်တဲ့ ဇာနည်",
      "အောင်ဆန်းဆို ဗိုလ်ချုပ်သွေး",
      "လေးမြတ်ဂုဏ်ရည်",
      "ဘာမထီ မြန်ပြည်ရဲ့ သူရဲကောင်း။",
      "ဒီမိုကရေစီ အရေးမှာဖြင့်",
      "လူ့အခွင့်အရေးမှာဖြင့်",
      "ရဲသွေးမာန်တဆူဆူနဲ့",
      "မြန်ပြည်သူကောင်းရန် အခွင့်ကိုလ",
      "ဒေါင်းအလံ ခေါင်းမှာ လွှင့်ထူပြီး",
      "ပြည်သူနှင့်အတူ",
      "ကြည်ဖြူစွာ လက်စုံတွဲလို့",
      "တိုက်ပွဲပျော်ခရီးကြမ်းက",
      "စွမ်းထက်တဲ့ ဒေါင်း။ ။"
    ],
    "notes": null,
    "release_date": null,
    "poem_type": null,
    "book_name": "ကမ္ဘာတည်မယ့် အာရှနှင်းဆီကဗျာများ",
    "poem_start_at_page": 64
  },
  {
    "title": "အောင်နိုင်သူ",
    "author": "ဖျာပုံနီလုံဦး",
    "language": "Burmese",
    "poem_lines": [
      "အောင်ပြီတဲ့ အောင်ပြီ",
      "အောင်ဆန်းဆို မျိုးဆက်သွေး",
      "‘အောင်ဆန်းစုကြည်’",
      "အောင်နိမိတ် အောင်လံချီ",
      "အောင်ပြီကွယ့်လေး။",
      "အောင်စည်သံ တဟိန်းဟိန်းနဲ့",
      "အောင်မောင်းသံ တခြိမ်းခြိမ်းဝေနဲ့",
      "အောင်သပြေ အောင်မြေနင်းပါလို့",
      "အောင်နိုင်သူ အပြန်လမ်းမှာကွယ့်",
      "အောင်ပန်းခိုင် ရွှေတစ်ခက်ရယ်နဲ့",
      "အောင်ပွဲပြန် “စု”အတွက်",
      "ကြိုဆက်မယ်လေး နော် အဝေး။"
    ],
    "notes": null,
    "release_date": null,
    "poem_type": null,
    "book_name": "ကမ္ဘာတည်မယ့် အာရှနှင်းဆီကဗျာများ",
    "poem_start_at_page": 66
  },
  {
    "title": "မေတ္တာရှင်",
    "author": "ဖျာပုံနီလုံဦး",
    "language": "Burmese",
    "poem_lines": [
      "မေတ္တာရှင် ကြည်လင်",
      "စမ်းရေအလား။",
      "သူ့ရင်ခွင် အေးမြရိပ်",
      "စိတ်ချမ်းမြေ့သား။",
      "ငြိမ်းချမ်းရေး အိုမိခင်",
      "ပြုံးရွှင်ပ မျက်နှာထား",
      "မိုးကောင်းကင် ကြယ်တမွတ်",
      "ဆွတ်နိုင်မယ့် အား။",
      "ငွေကြယ်စင် ဝန်းရံခ",
      "လမင်းနှင့် ပြိုင်ကာ",
      "သူ့မေတ္တာ ဂုဏ်ရောင်လင်း",
      "ထုံသင်းပျံ့စွာ",
      "မြန်မာဟေ့ မြန်မာ",
      "ကမ္ဘာမှာ တစ်ယောက်တည်း။",
      "မုန်တိုင်းဒဏ် ဘယ်လောက်ကြမ်းသော်လည်း",
      "ဒေါင်းမိခင် ကမ္ဘာလွှမ်းမယ်",
      "ပန်းပန်လျက်ပဲ။ ။"
    ],
    "notes": null,
    "release_date": null,
    "poem_type": null,
    "book_name": "ကမ္ဘာတည်မယ့် အာရှနှင်းဆီကဗျာများ",
    "poem_start_at_page": 68
  },
  {
    "title": "မြန်မာ့ရတနာ",
    "author": "ဖျာပုံနီလုံဦး",
    "language": "Burmese",
    "poem_lines": [
      "ပတ္တမြားမှန် နွံမနစ်တာမို့",
      "မြတ်နိုးချစ် များသူငါ",
      "ကမ္ဘာမှာ ဂုဏ်ရောင်တင့်",
      "ကြွားဝင့်စရာ",
      "ငါတို့ရဲ့ မြန်မာ ရတနာတစ်ပါး။",
      "စိန်ကျောက်သံ ဝန်းရံပတ်လို့",
      "မြနီလာ အထပ်ထပ်ရယ်နဲ့",
      "မြင့်မြတ်တဲ့ သည်ကမ္ဘာမှာဖြင့်",
      "ယှဉ်လာလျှင် ပြိုင်သူရှားတယ်",
      "ကွယ် . . . မြန်မာ့မြေဖွား။ ။"
    ],
    "notes": null,
    "release_date": null,
    "poem_type": null,
    "book_name": "ကမ္ဘာတည်မယ့် အာရှနှင်းဆီကဗျာများ",
    "poem_start_at_page": 70
  },
  {
    "title": "အလင်းလူ",
    "author": "ဖျာပုံနီလုံဦး",
    "language": "Burmese",
    "poem_lines": [
      "တို့ရှေ့မှာ ထွန်းပလင်းတောက်",
      "ခရီးပေါက် တစ်ယောက်ယောက်",
      "ရှိနေတယ် သူ ဘယ်သူလဲ. . .",
      "တို့ရှေ့မှာ အရုဏ်သစ်ဖူး",
      "ရောင်ခြည်ဦး ကြယ်နီတစ်ပွင့်",
      "သစ်နေတယ် သူ ဘယ်သူလဲ. . .",
      "တို့ရှေ့မှာ အောင်သံဟစ်ကြွေး",
      "ရဲမာန်သွေး တေးမြချိုချို",
      "ဆိုနေတယ် သူ ဘယ်သူလဲ. . .",
      "တို့ရှေ့မှာ တက်ကြွမာန်ဟုန်",
      "ဇာတိဂုဏ်နှင့် ပန်းမှုန်ဝတ်ရည်",
      "သင်းပျံ့ကြည် ပြည်သူကြားမှာ",
      "မွှေးနေတယ် သူ ဘယ်သူလဲ. . .",
      "တို့ရှေ့မှာ နေလိုလလို",
      "အလင်းချိုမြ မေတ္တာလှနှင့်",
      "တက်ကြွပျိုမျစ် အားမာန်သစ်နေတယ်",
      "သူ ဘယ်သူလဲ။ ။"
    ],
    "notes": null,
    "release_date": null,
    "poem_type": null,
    "book_name": "ကမ္ဘာတည်မယ့် အာရှနှင်းဆီကဗျာများ",
    "poem_start_at_page": 72
  },
  {
    "title": "တရား",
    "author": "ဖျာပုံနီလုံဦး",
    "language": "Burmese",
    "poem_lines": [
      "ဝေဿန္တရာမင်းကြီးရဲ့ တရားဟာ ဒါန",
      "မဒ္ဒီမိဖုရားကြီးရဲ့ သီလ တရားဟာ",
      "သိဉ္စည်းမင်းကြီးရဲ့ တရားဟာ သစ္စာ",
      "ကျွန်တော်တို့ခေါင်းဆောင်",
      "ဒေါ်အောင်ဆန်းစုကြည်ရဲ့",
      "တရားဟာ မေတ္တာ။ ။"
    ],
    "notes": null,
    "release_date": null,
    "poem_type": null,
    "book_name": "ကမ္ဘာတည်မယ့် အာရှနှင်းဆီကဗျာများ",
    "poem_start_at_page": 74
  },
  {
    "title": "အနာဂတ်ရဲ့ ပန်းတစ်ပွင့်",
    "author": "ဖျာပုံနီလုံဦး",
    "language": "Burmese",
    "poem_lines": [
      "မြန်မာပြည်မှာ တောက်ပတဲ့ ကြယ်တစ်ပွင့် ရှိတယ်။",
      "အနာဂတ်မှာ လူသားအားလုံးရဲ့ ယုံကြည်မှု ရှိတယ်။",
      "ယုံကြည်မှုမှာ မျှော်လင့်ချက် အမှန်တရား ရှိတယ်။",
      "အမှန်တရားမှာ သန့်စင်တဲ့ မေတ္တာစိတ် ရှိတယ်။",
      "မေတ္တာစိတ်မှာ လူသားပီသတဲ့ လူမှာပဲ ရှိတယ်။",
      "လူဟာ တစ်စုံတစ်ရာကို စွမ်းဆောင်နိုင်တဲ့ အတတ်ပညာ ရှိတယ်။",
      "အတတ်ပညာမှာ နက်နဲတဲ့ သိပ္ပံပညာစွမ်းအား ရှိတယ်။",
      "သိပ္ပံစွမ်းအားမှာ လူသားကောင်းကျိုးအတွက်",
      "ငြိမ်းချမ်းရေးတေးကဗျာ ဖြစ်တယ်။",
      "ငြိမ်းချမ်းရေးတေးကဗျာဟာ တောက်ပမယ့်",
      "အနာဂတ်ပန်းတိုင် ဖြစ်ရမယ်။",
      "အနာဂတ်ပန်းတိုင်ဟာ သူမရဲ့ မေတ္တာလေညင်း",
      "ပန်းခင်းကမ္ဘာထဲမှာ ရှိမယ်။ ။"
    ],
    "notes": null,
    "release_date": null,
    "poem_type": null,
    "book_name": "ကမ္ဘာတည်မယ့် အာရှနှင်းဆီကဗျာများ",
    "poem_start_at_page": 76
  },
  {
    "title": "တို့ခေါင်းဆောင်",
    "author": "ဖျာပုံနီလုံဦး",
    "language": "Burmese",
    "poem_lines": [
      "သူမ မျက်လုံး အပြုံးတစ်စ",
      "မြင်ရ ရင်ထဲ စိမ့်သဲ အေးမြ- - -",
      "သူမ နှုတ်ဖျား စကားချိုမြ",
      "ကြားရ ရင်ထဲ ဖိန့်သဲ နွေးလျ• • •",
      "သူမ မျက်နှာ သိက္ခာဂုဏ်လှ",
      "တွေ့ ရ ရင်ထဲ ခြိမ့်သဲ မွှေးမြ...",
      "သူမ သတ္တိ နေ၏ အလင်း၊ အဆင်းတောက်ပ",
      "မြင်ရ ရင်ထဲ၊ နီရဲတက်ကြွ သံမဏိအသည်း",
      "တစ်ခေတ်မှာ တစ်ယောက်တည်း",
      "ပြည်သူထဲက တို့ခေါင်းဆောင်။ ။"
    ],
    "notes": null,
    "release_date": null,
    "poem_type": null,
    "book_name": "ကမ္ဘာတည်မယ့် အာရှနှင်းဆီကဗျာများ",
    "poem_start_at_page": 80
  },
  {
    "title": "ပန်းပန်လျက်ပါ မဗေဒါ",
    "author": "ဖျာပုံနီလုံဦး",
    "language": "Burmese",
    "poem_lines": [
      "ဒီလှိုင်းရိုက်ခတ်သံဟာ ဘယ်လောက်ပဲ ပြင်းထန်ပေမယ့်",
      "မဗေဒါ မပြုပါဘူး။",
      "ရာပေါင်းများစွာ ဘဲအုပ်တွေ ကာဆီး ဝန်းရံနေပေမယ့်",
      "မဗေဒါ မတုန်လှုပ်ပါဘူး။",
      "သည်းထန်တဲ့ မိုးစက်မိုးပေါက်တွေကြား",
      "လျှပ်စစ်သံ မိုးခြိမ်းသံ တဒိန်းဒိန်း ပွက်လောရိုက် ညံနေပေမယ့်",
      "မဗေဒါ တစ်ချက်ကလေးမျှ မကြောက်ခဲ့ဘူး မရွံ့ခဲ့ဘူး။",
      "ချောင်းကွေ့ မြစ်ကွေ့ သောင်ကွေ့ ကမ်းကွေ့၊ သူ့ဓလေ့ သူ့ဟန်",
      "မဗေဒါ ပန်းပန်မပျက်",
      "စေတနာဖက်တဲ့ မျက်နှာ",
      "မေတ္တာရှင်မ မျက်နှာ",
      "အနစ်နာခံတဲ့ မျက်နှာ",
      "သတ္တိကောင်းတဲ့ မျက်နှာ",
      "ပန်းကြိုက်တဲ့ မျက်နှာ",
      "မဗေဒါ ခေါင်းမှာ ပန်းတွေ ပန်",
      "အတားအဆီး သူ တွန်းလှန်",
      "လိုရာခရီး အောင်ပွဲခံ",
      "မဗေဒါ ဟန်မပျက် ဝင့်ကြွားထက်မာန်။ ။"
    ],
    "notes": null,
    "release_date": null,
    "poem_type": null,
    "book_name": "ကမ္ဘာတည်မယ့် အာရှနှင်းဆီကဗျာများ",
    "poem_start_at_page": 82
  },
  {
    "title": "ဆုံးမပေးပါ",
    "author": "ဖျာပုံနီလုံဦး",
    "language": "Burmese",
    "poem_lines": [
      "ဆည်းဆာချိန် တိမ်တောက်",
      "အလင်းပျောက်တော့မယ် အမေ. . .",
      "အမေ့တေးတစ်ပုဒ်နဲ့ ချွေးသုတ်ပေးပေမယ့်",
      "အမေ့လက်ကို ပုတ်ချ",
      "ဒုက္ခတော့ တွေ့တော့မယ် အမေ",
      "အမေ့ရဲ့ မွန်မြတ်တဲ့ မေတ္တာတရားကို",
      "တစ်ကျပ်တစ်ပြားသားမျှ နားမလည်",
      "စကားမကြွယ်တဲ့ သားမိုက်တွေ",
      "တောလယ်မှာ မောတယ် မောတယ်နဲ့",
      "ကျားကိုက်ခံရတော့မယ်။",
      "အမေ့နှုတ်ဖျားက ချိုစကားကိုတောင်မှ",
      "မျိုထားရမှန်းမသိ အမှားအပြည့်နဲ့",
      "သနားကြည့်မိတော့လည်း တရားမရှိတော့",
      "အခက်သားလား အမေ။",
      "အမေ့မျက်လုံး အပြုံးမျက်နှာကိုတောင်မှ",
      "နှလုံးအေးရမှန်းမသိ",
      "အမုန်းအငြိုးအတွေးတွေနဲ့",
      "ဖုန်ဆိုးတောမှာ လူရာဝင်လို့",
      "အသူရာချောက်ထဲဆင်း",
      "မိုက်ဇာတ်ခင်းနေပြီ အမေ။",
      "*စည်းစိမ်မကွာ မင်းချမ်းသာကား",
      "သမုဒ္ဒရာ ရေမျက်နှာထက်",
      "ခဏတက်သည့် ရေပွက်ပမာ",
      "တစ်သက်လျာတည်း' ဆိုတဲ့",
      "အနန္တသူရိယရဲ့ လင်္ကာမျက်ဖြေ",
      "အမှတ်ရစေတော့ သံဝေဂ ယူတတ်ရင်ဖြင့်",
      "အမှန်မသွေ လူ့ဇာတ်အတွင်းမှာလ",
      "အနုသယ သမုဒယ အခြေခံလို့",
      "မရှုမလှဒဏ် မခံရစေဖို့",
      "အမေရေ . . . မေတ္တာတေးသီချင်းနဲ့",
      "(သားမိုက် စစ်အာဏာရှင်တွေကို)",
      "သစ္စာလေညင်းကလေးနဲ့",
      "တိုက်ကျွေးပေးလှည့်ပါ ခင်ဗျား။ ။"
    ],
    "notes": null,
    "release_date": "၁၉၉၅",
    "poem_type": null,
    "book_name": "ကမ္ဘာတည်မယ့် အာရှနှင်းဆီကဗျာများ",
    "poem_start_at_page": 84
  },
  {
    "title": "ငြိမ်းချမ်းရေးဗိသုကာရှင် (သို့မဟုတ်) ခွပ်ဒေါင်းမိခင်",
    "author": "ဖျာပုံနီလုံဦး",
    "language": "Burmese",
    "poem_lines": [
      "ကမ္ဘာကြီးကို အိပ်စက်ရာမှ လန့်နိုးထအောင်",
      "သူမရဲ့ ငြိမ်းချမ်းရေး တေးတစ်ပွင့်",
      "ဖြန့်လွှင့်လိုက်ပြီပေါ့။",
      "အာရှတိုက်ကြီးကို ငြိမ်သက်ရာမှ လှုပ်ရှားကြွအောင်",
      "သူမရဲ့ ငြိမ်းချမ်းရေးပန်းတစ်ပွင့်",
      "ကြဲလွှင့်လိုက်ပြီပေါ့။",
      "မြန်မာပြည်ကြီးကို ငြိမ်ဝပ်ရာမှာ ဂယက်ထအောင်",
      "သူမရဲ့ မကြောက်တရား တေးသံများ",
      "အားအင်သစ်စေခဲ့ပေါ့။",
      "လူသားအားလုံးရဲ့ ပြုံးနေတဲ့ မျက်နှာများ",
      "သူမရဲ့ တေးသံကြားမှာ နိုးကြားတက်ကြွစွာ",
      "အလင်းသစ်မျှော်မှန်း လက်ရုံးလက်မောင်း",
      "ဆန့်တန်းလို့ပေါ့။",
      "သူမဟာ သည်းချာရင်နှစ် နှလုံးသားအချစ်တွေကို",
      "ပစ်ပယ်ဝေးလံ အထီးကျန်စွာနှင့်",
      "နိုင်ငံနှင့် လူမျိုး ပြည်သူ့ကျိုးတွက်",
      "ရွက်ပိုးဆောင်တာ ဗိသုကာအဖြစ်",
      "အနာဂတ်နိုင်ငံသစ်ကို ထုဆစ်စေခဲ့တာပေါ့။",
      "သူမဟာ ကမ္ဘာကြီးရဲ့ အဆင့်အမြင့်ဆုံး",
      "ဂုဏ်သိက္ခာအရှိဆုံး ငြိမ်းချမ်းရေးနိုဘယ်လ်ဆု",
      "ရယူခဲ့သည်၊ မြန်မာပြည်မှာ လူထုခေါင်းဆောင်",
      "အာရှတိုက်မှာ ဒီမိုကရေစီ အလင်းရောင်",
      "စကြ၀ဠာတိုက်မှာ ကမ္ဘာ့ဂုဏ်ထူးဆောင်။",
      "လာပြီ လာမည် မကြာမီ",
      "သူမရဲ့ ငြိမ်းချမ်းရေးစားပွဲဝိုင်းမှာ",
      "မြန်မာပြည်ရဲ့ အနာဂတ် အနားသတ်ဆွေးနွေးပွဲ",
      "ဒီမိုကရေစီရေးနှင့် လူ့အခွင့်အရေး",
      "တရားဥပဒေစိုးမိုးရေး ပြည်တွင်းငြိမ်းချမ်းရေး",
      "၂ဝဝ၈ အခြေခံဥပဒေပြင်ဆင်ရေး",
      "ပြည်သူအားလုံးရဲ့ ဆန္ဒနှင့်အတူ",
      "ကြည်ဖြူစွာ ဆွေးနွေးပွဲ",
      "လွှတ်တော်ထဲမှာ ငြိမ်းချမ်းစွာ တွေ့ဆုံပွဲ။",
      "အာဃာတတွေမဲ့ အပြန်အလှန်လေးစားမှု",
      "ယုံကြည်မှု လက်ချင်းတွဲ",
      "တစ်မျိုးသားလုံး သင့်မြတ်ရေးအောင်ပွဲ",
      "ပူးပေါင်းဆောင်ရွက်ရေး သွေးစည်းနွှဲ",
      "အောင်ပွဲတေးသံ ညံစီဟိန်းလို့",
      "တိုင်းပြည်ကြီး မကြာမီ ငြိမ်းအေးရ",
      "ဒါ သူမရဲ့ ယုံကြည်ချက်အလှ (ဒဿန)။",
      "ငြိမ်းချမ်းရေးစားပွဲဝိုင်းမှာ",
      "အေးချမ်းစွာ အတူလက်တွဲနေနိုင်ရေး",
      "သူမရဲ့ ရဲရင့်တဲ့ တေးသံများ",
      "ဧရာမြစ်ဖျား သယ်ဆောင်သွား",
      "ယန်စီမြစ်ဖျား သယ်ဆောင်သွား",
      "ဗော်လကာမြစ်ဖျား သယ်ဆောင်သွား",
      "ကမ္ဘာ့အရှေ့ခြမ်း သယ်ဆောင်သွား",
      "ကမ္ဘာ့အနောက်ခြမ်း သယ်ဆောင်သွား",
      "ကမ္ဘာ့တစ်ဝန်းလုံး ပြည်သူများ",
      "အုတ်အော်သောင်းတင်း ကြားစေသား",
      "ပဲ့တင်သိမ့်သိမ့်တုန်ခါသွား",
      "ဒါ ငြိမ်းချမ်းရေးရဲ့ သစ္စာတရား",
      "အနာဂတ်ရဲ့ အားမာန်များ။",
      "လူထုခေါင်းဆောင် သူမ",
      "မေတ္တာနှလုံးသားပိုင်ရှင်",
      "အလှ ရင်းနှီးပေးဆပ်ခဲ့ သူမရဲ့ ဘဝ",
      "ချစ်စွာသော ရဲဘော်များ",
      "ယုံကြည်ရသော ရဲဘော်များ",
      "လေးစားရသော သွေးသောက်များ",
      "ဆုံးရှုံးကြေမွ အောင်ပွဲရသည့်တိုင်",
      "ဦးမညွှတ်ကြ လှေခွက်ချည်းကျန်",
      "အလံမလှဲကြ သူရဲကောင်းတို့ရဲ့ ဝါဒ",
      "ခွပ်ဒေါင်းအလံ တမြမြ။",
      "သမဟာ မြန်မာပြည်ရဲ့ အလှပွင့်သစ်",
      "အနာဂတ်တစ်ခေတ်ကို ပျိုမျစ်လှပစေမယ့်",
      "ဒုတိယ လွတ်လပ်ရေးရဲ့",
      "ငြိမ်းချမ်းရေးဗိသုကာရှင်",
      "ငါတို့ရဲ့ ခွပ်ဒေါင်းမိခင်ပဲဟေ့။ ။"
    ],
    "notes": null,
    "release_date": null,
    "poem_type": null,
    "book_name": "ကမ္ဘာတည်မယ့် အာရှနှင်းဆီကဗျာများ",
    "poem_start_at_page": 88
  },
  {
    "title": "ပိတောက်ပန်းနှင့် ရွှေခေတ်ကြိုပြီ",
    "author": "ဖျာပုံနီလုံဦး",
    "language": "Burmese",
    "poem_lines": [
      "ပိတောက်ဝါဝါလေးရယ်",
      "ငုဝါဝါလေးရယ်",
      "တစ်နှစ်တစ်ခါ အလည်လာ",
      "ငါ ကြိုဆိုနေပါတယ်။",
      "တက္ကသိုလ်ရိပ်သာလမ်းက",
      "သူမရဲ့ ၅၄ ခြံဝင်းထဲမှာ",
      "မင်းအလှ မင်းရနံ့လေးတွေနဲ့",
      "သင်းပျံ့ဝေပါစေ။",
      "မင်းဂုဏ်အလင်း ရွှေဝါဆင်းနဲ့",
      "ဝင်းဝင်းပပ သင်းသင်းမြမြ",
      "သူမဆီကေ အလှဝေပါစေ။",
      "မင်းအလှနှင့် သူမနှလုံး",
      "ရွှင်ပြုံးပါစေ။",
      "မင်းရနံ့နှင့် သူမစိတ်ဝမ်း",
      "ချမ်းမြေ့ပါစေ။",
      "မင်းအဆင်းနှင့် သူမဂုဏ်သတင်း",
      "မွှေးပျံ့ သင်းပါစေ။",
      "မင်းရဲ့ ပန်းနှင့် ပန်းခိုင်လေးတွေနဲ့",
      "သူမရဲ့ အောင်မြင်မှု",
      "ဖြတ်သန်းနိုင်ပါစေ။",
      "ငါတို့မြန်မာ တစ်နှစ်တစ်ခါ",
      "မင်္ဂလာပန်း ရွှေရောင်သမ်း၍",
      "ရွှေလမ်းငွေလမ်း လက်ဆင့်ကမ်းခဲ့",
      "“အောင်ပန်း” ဆွတ်ယူ၊ အောင်လံထူပြီ",
      "ပြည်သူ့ရွှေခတ် ရောက်တော့မည်။ ။"
    ],
    "notes": null,
    "release_date": null,
    "poem_type": null,
    "book_name": "ကမ္ဘာတည်မယ့် အာရှနှင်းဆီကဗျာများ",
    "poem_start_at_page": 95
  },
  {
    "title": "သူ့ကျေးဇူး",
    "author": "ဖျာပုံနီလုံဦး",
    "language": "Burmese",
    "poem_lines": [
      "ကျွန်တော်တို့ လက်ရုံးအားကို",
      "မားမားမတ်မတ် တောင့်တင်း",
      "ရပ်တည်စေခဲ့ပြီ။",
      "ကျွန်တော်တို့နှလုံးသားကို",
      "ကျားကျားယားယား ဖွံ့ထွားရင့်ကျက်စေခဲ့ပြီ။",
      "ကျွန်တော်တို့ စိတ်ဓာတ်များကို",
      "ကြွားကြွားဝင့်ဝင့် ရဲရင့်တက်ကြွစေခဲ့ပြီ။",
      "ကျွန်တော်တို့ ဦးနှောက်များကို",
      "မကြောက်တရားနှင့် တောက်ကြွားအားသစ်စေခဲ့ပြီ။",
      "ကျွန်တော်တို့ မျက်လုံးများကို",
      "ဝင့်ကြွားတောက်ပ စူးရှလင်းလက်",
      "ထက်မြက်မာန်ဝင့်စေခဲ့ပြီ။",
      "ဟိုး ၂၄ နှစ်ကျော်က စစ်အာဏာရှင်ရဲ့",
      "ခြိမ်းခြောက်မှု အကြောက်တရားအောက်",
      "ပြားပြားမှောက်ခဲ့ရာမှ",
      "ကျွန်တော်တို့ရဲ့ ယုံကြည်အားကိုးမှု",
      "လူထုခေါင်းဆောင် ဒေါ်အောင်ဆန်းစုကြည်ရဲ့",
      "“ကြောက်ရွံ့ခြင်းမှ ကင်းဝေးခြင်း”",
      "တရားအလင်း၊ စကားသတင်းတွေက",
      "ကျွန်တော်တို့ရင်တွင်း ပြန့်ဆင်းထိုးဖောက်",
      "ရဲသွေးသောက်ခဲ့လို့",
      "ကြောက်မွေးတစ်ပင်မှ မရှိတော့ပါ။ ။"
    ],
    "notes": null,
    "release_date": null,
    "poem_type": null,
    "book_name": "ကမ္ဘာတည်မယ့် အာရှနှင်းဆီကဗျာများ",
    "poem_start_at_page": 99
  },
  {
    "title": "အမေ့စကား",
    "author": "ဖျာပုံနီလုံဦး",
    "language": "Burmese",
    "poem_lines": [
      "အမေက ပြောတယ်",
      "လူငယ်တွေ ပညာတတ်ဖို့ လိုတယ်။",
      "အမေက ပြောတယ်",
      "လူငယ်တွေ အနာဂတ်အတွက်",
      "မျိုးဆက်သစ်ကောင်းတွေ",
      "ခေါင်းဆောင်ကောင်းတွေ",
      "ပေါ်ပေါက်ဖို့ လိုတယ်။",
      "အမေက ပြောတယ်",
      "လူငယ်တွေမှာ ဉာဏ်ပညာအရည်အသွေး",
      "အတွေးအမြင်သစ်တွေ ရှိတယ်။",
      "အမေက ပြောတယ်",
      "ငါ့သား . . .",
      "ဗိုလ်အောင်ကျော်လို",
      "ဗိုလ်ချုပ်အောင်ဆန်းလို",
      "ကိုဗဟိန်းလို",
      "မင်းကိုနိုင် ကိုကိုကြီးတို့လို",
      "လူငယ်စိတ်ဓာတ်တွေ မွေးပါ",
      "အတုယူပါတဲ့။",
      "ဟုတ်ကဲ့ပါ အမေ",
      "အမေ့စကား စွဲမှတ်ထား",
      "သားတို့ ကြိုးစားပါမယ် အမေ။ ။"
    ],
    "notes": null,
    "release_date": null,
    "poem_type": null,
    "book_name": "ကမ္ဘာတည်မယ့် အာရှနှင်းဆီကဗျာများ",
    "poem_start_at_page": 102
  },
  {
    "title": "ငါတို့ရဲ့ ပန်းတစ်ပွင့်",
    "author": "ဖျာပုံနီလုံဦး",
    "language": "Burmese",
    "poem_lines": [
      "ပန်းပွင့်မှာ အလှ ရှိတယ်။",
      "ပန်းပွင့်မှာ ရနံ့ ရှိတယ်။",
      "ပန်းပွင့်မှာ ပွင့်ပြီးလှ",
      "လှပြီးမွှေး သူ့အသွေးနဲ့ သူ့ဂုဏ် ရှိတယ်။",
      "တို့အမေက ငါတို့ရဲ့ ပန်းတစ်ပွင့်ပေါ့။"
    ],
    "notes": null,
    "release_date": null,
    "poem_type": null,
    "book_name": "ကမ္ဘာတည်မယ့် အာရှနှင်းဆီကဗျာများ",
    "poem_start_at_page": 104
  },
  {
    "title": "ထိရဲ ထိကြည့်",
    "author": "ဖျာပုံနီလုံဦး",
    "language": "Burmese",
    "poem_lines": [
      "သတ္တိပြောင် ဂုဏ်ရောင်လင်း။",
      "နှင်းဆီနံ့သင်း ပန်းတစ်ခင်း။",
      "ဆုပ်ကိုင်ညစ်ကြံ အကောက်ဉာဏ်",
      "သွေးအန်စီးလိမ့် မင်း။ ။"
    ],
    "notes": null,
    "release_date": null,
    "poem_type": null,
    "book_name": "ကမ္ဘာတည်မယ့် အာရှနှင်းဆီကဗျာများ",
    "poem_start_at_page": 106
  },
  {
    "title": "ရဲဘော်ရဲဘက်တွေပါ",
    "author": "ဖျာပုံနီလုံဦး",
    "language": "Burmese",
    "poem_lines": [
      "ငါတို့နှင့်အတူ သူမ",
      "ဆူးခင်းလမ်းလည်း ဖြတ်သန်းခဲ့ဖူးပြီ။",
      "ငါတို့နှင့်အတူ သူမ",
      "အသူရာ ချိုင့်ဝှမ်းနက်ထဲ",
      "ဆင်းသက်ခဲ့ဖူးပြီ။",
      "ငါတို့နှင့်အတူ သူမ",
      "မဟူရာအမှောင်ကျဉ်းထဲ",
      "ကျော်နင်းခဲ့ဖူးပြီ။",
      "ငါတို့နှင့်အတူ သူမ",
      "ဒုက္ခသုက္ခစုံ ငရဲဘုံထဲ",
      "ခိုလှုံရောက်ခဲ့ဖူးပြီ။",
      "ငါတို့နှင့်အတူ သူမ",
      "နေပူပူ မိုးရွာရွာ ဆောင်းချမ်းချမ်း",
      "တိုက်ပွဲလမ်းမှာ အေးအတူ ပူအမျှ",
      "ကျောချင်းကပ် နေခဲ့ကြဖူးပြီ။",
      "ဖဲမွေ့ရာ နံ့သာသင်း",
      "ရွှေလိုဝင်းတဲ့ ပန်းခင်းလမ်း",
      "သူမ ရောက်တဲ့အခါ (ရောက်လုနီးပြီ)",
      "ငါတို့ကိုလည်း သာဓုခေါ်ပေးပါ။ ။"
    ],
    "notes": "(အညတရဒီမိုကရေစီတိုက်ပွဲသမားများကိုယ်စား)",
    "release_date": "၃၀. ၁၂. ၂၀၁၂",
    "poem_type": null,
    "book_name": "ကမ္ဘာတည်မယ့် အာရှနှင်းဆီကဗျာများ",
    "poem_start_at_page": 108
  },
  {
    "title": "ပါဝါ",
    "author": "ဖျာပုံနီလုံဦး",
    "language": "Burmese",
    "poem_lines": [
      "ရွှေပန်းချီတစ်နှုန်း",
      "ဧကရီရီးလောက်တဲ့ သူမရဲ့ အပြုံး။",
      "အပြုံးထဲမှာ အဖြေရှာကြည့်",
      "ကမ္ဘာကို ကိုင်လှုပ်မယ့် သူမရဲ့ မျက်လုံး။"
    ],
    "notes": null,
    "release_date": null,
    "poem_type": null,
    "book_name": "ကမ္ဘာတည်မယ့် အာရှနှင်းဆီကဗျာများ",
    "poem_start_at_page": 110
  },
  {
    "title": "၇၁ နှစ် မွေးနေ့ရှင် ငြိမ်းချမ်းရေးမိခင်သို့",
    "author": "ဖျာပုံနီလုံဦး",
    "language": "Burmese",
    "poem_lines": [
      "သူမ နေသည်၊ နှင်းဆီစံအိမ်",
      "မီးထိန်လဲ့လင်း၊ ပန်းနံ့သင်းပြီ",
      "ကြယ်မင်းရံသည့် ချိန်ခါကို. . .",
      "သူမနေသည်၊ နှင်းဆီစံအိမ်မှာ",
      "မေတ္တာတရား၊ သစ္စာစကားတို့",
      "ပျားဝတ်ရည်သို့၊ ချိုမြိန်စိပြီ",
      "နေသို့လင်းသည့် ချိန်ခါကို...",
      "သူမ နေသည်၊ နှင်းဆီစံအိမ်မှာ",
      "ကမ္ဘာရှေ့ခြမ်း၊ အနောက်ခြမ်းမှ",
      "ကမ်းလှမ်းပျူငှာ၊ ဧည့်သဟာကောင်းတို့",
      "လာရောက်တွေ့ဆုံ၊ ချစ်ကြည်ပုံများ",
      "အရုဏ်ပွင့်ပန်း၊ နေခြည်ဆမ်းသို့",
      "ငြိမ်းချမ်းတော့မည့် ချိန်ခါကို. . . ။",
      "သူမ နေသည်၊ နှင်းဆီစံအိမ်မှာ",
      "တိုင်းရင်းသားစုံ မျက်နှာချင်းဆုံကြ",
      "အပြုံးမျက်နှာ၊ ပန်းမျက်နှာတို့",
      "ကြည်သာပြည့်ဝန်း၊ အလှရွှန်းစို",
      "ရွှင်လန်းတက်ကြွ၊ မြင်နေရပြီ",
      "အနာဂတ်နိုင်ငံသစ်ဆီသို့...",
      "၂၀၁၆ ဇွန် ၁၉ ရက်၊ ၇၁ နှစ် မွေးနေ့မှသည်၊",
      "နှင်းဆီစံအိမ်မှာ",
      "ပြည်ထောင်စုငြိမ်းချမ်းရေးညီလာခံ",
      "(၂၁ ရာစု ပင်လုံညီလာခံ)",
      "သူမ၏ ရည်သန်မျှော်လင့်ချက်များ",
      "အမျိုးသားရင်ကြားစေ့ရေး",
      "ဖက်ဒရယ်ဒီမိုကရေစီ ပြည်ထောင်စုနိုင်ငံ",
      "တည်ထောင်ရေး",
      "ငြိမ်းချမ်းရေးပန်းခင်း မွှေးပျံ့သင်းပါစေ",
      "ငြိမ်းချမ်းရေးမြစ်တစ်စင်း စီးဆင်းနိုင်ပါစေ",
      "ငြိမ်းချမ်းရေးအလင်းတံခါး ပွင့်သွားနိုင်ပါစေ",
      "ငြိမ်းချမ်းရေးချိုးငှက်တေးသံများ",
      "သီကြွေးဆိုနိုင်ကြပါစေ။ ။"
    ],
    "notes": "ဒီလှိုင်းစာစောင်",
    "release_date": null,
    "poem_type": null,
    "book_name": "ကမ္ဘာတည်မယ့် အာရှနှင်းဆီကဗျာများ",
    "poem_start_at_page": 112
  },
  {
    "title": "အပြုံးတန်ဖိုး",
    "author": "ဖျာပုံနီလုံဦး",
    "language": "Burmese",
    "poem_lines": [
      "ငါတို့ရဲ့ လူထုခေါင်းဆောင်",
      "ဦးရွှေမန်းနှင့် တွေ့ ပြုံးနေတဲ့ မျက်နှာ. . .",
      "ကာချုပ်ကြီးနှင့် တွေ့ ပြုံးနေတဲ့ မျက်နှာ. . .",
      "သမ္မတကြီးနှင့် တွေ့ ပြုံးနေတဲ့ မျက်နှာ. . .",
      "ဗိုလ်ချုပ်မှူးကြီး(ငြိမ်း)နှင့် တွေ့ ပြုံးနေတဲ့ မျက်နှာ. . .",
      "တိုင်းရင်းသားလွှတ်တော် ကိုယ်စားလှယ်များနှင့် တွေ့",
      "ပြုံးနေတဲ့ မျက်နှာ. . .",
      "နိုင်ငံတကာက ခေါင်းဆောင်များနှင့် တွေ့",
      "ပြုံးနေတဲ့ မျက်နှာ. . .",
      "တိုင်းရင်းသားပြည်သူလူထုနဲ့ တွေ့",
      "ပြုံးနေတဲ့ မျက်နှာ",
      "မင်္ဂလာရှိလိုက်တာနော်...",
      "ငါတို့ရဲ့ လူထုခေါင်းဆောင်အပြုံးဟာ",
      "စကြဝဠာတစ်တိုက်လုံး အမှောင်ဖုံးနေပါစေ",
      "ငါတို့ရဲ့ အနာဂတ်နိုင်ငံတော်အတွက်",
      "ထာဝရလင်းလက် ပြိုးပြက်နေမှာ သေချာတယ်။",
      "ကမ္ဘာမှာ ဘယ်သူတွေ ဘာပြောပြော",
      "မိုနာလီဇာအပြုံးထက် သာတယ်။ ။"
    ],
    "notes": "ဒီလှိုင်းစာစောင်",
    "release_date": null,
    "poem_type": null,
    "book_name": "ကမ္ဘာတည်မယ့် အာရှနှင်းဆီကဗျာများ",
    "poem_start_at_page": 116
  },
  {
    "title": "ဇာတ်သိမ်းခန်း",
    "author": "ဖျာပုံနီလုံဦး",
    "language": "Burmese",
    "poem_lines": [
      "ဗီလိန်ကြမ်းမှ",
      "ဇာတ်လွမ်းရတယ်။",
      "ဗီလိန်မိုက်မှ",
      "ဇာတ်ခိုက်ရတယ်။",
      "ဗီလိန်ညာမှ",
      "ဇာတ်နာရတယ်။",
      "ဗီလိန်ဆိုးမှ",
      "ဇာတ်ညှိုးရတယ်။",
      "ဗီလိန်သရုပ်ဆောင် ပီပြင်အောင် ကောင်းမှ",
      "ဇာတ်သိမ်းခန်းလှမှာ. . .",
      "ကျွန်တော်တို့နိုင်ငံမှာ",
      "ဗီလိန်တွေ သရုပ်ဆောင် ပီပြင်အောင်",
      "ကောင်းလွန်းလို့ ရွှေမင်းသမီး",
      "အကယ်ဒမီရသွားပြီ။"
    ],
    "notes": "(၈. ၁၁. ၂၀၁၅ နေ့သို့) ရုပ်ရှင်တေးကဗျာ ရသစုံမဂ္ဂဇင်း",
    "release_date": "၈. ၁၁. ၂၀၁၅",
    "poem_type": null,
    "book_name": "ကမ္ဘာတည်မယ့် အာရှနှင်းဆီကဗျာများ",
    "poem_start_at_page": 120
  },
  {
    "title": "မင်္ဂလာနှစ်ဆန်းနှင့် ပန်းချစ်သူ",
    "author": "ဖျာပုံနီလုံဦး",
    "language": "Burmese",
    "poem_lines": [
      "သူမခေါင်းမှာ တစ်ခါတစ်ခါ",
      "ရွှေဝါရောင်သင်းကြည်",
      "အနီရောင်နှင်းဆီ",
      "ပယင်းရောင်နှင်းဆီ",
      "တစ်ပွင့်. . . နှစ်ပွင့်။",
      "တစ်ခါတစ်ခါ",
      "မွှေးဖြာသင်းဝေ ခရေပန်းကုံး",
      "ကြော့ထုံးဝေစည် တစ်ကုံး နှစ်ကုံး။",
      "တစ်ခါတစ်ခါ",
      "ဝါဝါလွင်လွင် ဖြူသန့်စင်နှင့်",
      "သဇင်ပန်းခက် တစ်လက် နှစ်လက်။",
      "တစ်ခါတစ်ခါ",
      "သိင်္ဂါရွှေလှော် ပန်းကံ့ကော်ဆင့်",
      "ပနာတင့်လျက် တစ်ပွင့် နှစ်ပွင့်။",
      "တစ်ခါတစ်ခါ လှရာရွေးသီ",
      "ရွှေပန်းချီနှယ် သင်းကြည်မြတ်မွန်",
      "ပန်းတံခွန်ဆင့် ဇွန်ပွင့်ပန်းကုံး",
      "တစ်ကုံး နှစ်ကုံး",
      "စံပယ်ပန်းကုံး တစ်ကုံး နှစ်ကုံး။",
      "အားလုံးချစ်သည်",
      "တစ်နှစ်တစ်ခါ အလည်လာသူ",
      "ရွှေဝါပွင့်ဆန်း ပိတောက်ပန်းတို့",
      "ပွင့်လန်းဝေမျှ လှဂုဏ်ကြွနှင့်",
      "သူမခေါင်းမှာ ထိန်ထိန်ဝါသည်",
      "မြန်မာတစ်ဝန်း အပြုံးပန်း",
      "မင်္ဂလာနှစ်ဆန်း အောင်နိမိတ်လမ်း။ ။"
    ],
    "notes": "ရနံ့သစ်",
    "release_date": null,
    "poem_type": null,
    "book_name": "ကမ္ဘာတည်မယ့် အာရှနှင်းဆီကဗျာများ",
    "poem_start_at_page": 122
  },
  {
    "title": "တရားစောင့်သူများ",
    "author": "ဖျာပုံနီလုံဦး",
    "language": "Burmese",
    "poem_lines": [
      "သိဉ္စည်းမင်းကြီးရဲ့ တရားက သစ္စာ။",
      "ဝေဿန္တရာမင်းကြီးရဲ့ တရားက ဒါန။",
      "မဒ္ဒီဒေဝီမိဖုရားကြီးရဲ့ တရားက သီလ။",
      "ကျွန်တော်တို့ခေါင်းဆောင်",
      "ဒေါ်အောင်ဆန်းစုကြည်ရဲ့",
      "တရားက ပညာ။",
      "ကိုယ်စီကိုယ်င ကိုယ့်စွမ်းစနဲ့",
      "အလှတရားစောင့်သူများ။ ။"
    ],
    "notes": null,
    "release_date": null,
    "poem_type": null,
    "book_name": "ကမ္ဘာတည်မယ့် အာရှနှင်းဆီကဗျာများ",
    "poem_start_at_page": 126
  },
  {
    "title": "ငါတို့ရဲ့ ခေါင်းဆောင်များ",
    "author": "ဖျာပုံနီလုံဦး",
    "language": "Burmese",
    "poem_lines": [
      "သူရဲကောင်းဆိုတာ ဖွင့်မပြောလည်း",
      "ဘုရင့်နောင်ဟာ ဘုရင့်နောင်ပါပဲ။",
      "သာသနာပြုမင်းဆိုတာ ဖွင့်မပြောလည်း",
      "မင်းတုန်းမင်းဟာ မင်းတုန်းမင်းပါပဲ။",
      "တော်လှန်ရေးခေါင်းဆောင်ဆိုတာ ဖွင့်မပြောလည်း",
      "ဗိုလ်မင်းရောင်ဟာ ဗိုလ်မင်းရောင်ပါပဲ။",
      "လယ်သမားခေါင်းဆောင်ဆိုတာ ဖွင့်မပြောလည်း",
      "ဂဠုန်ဆရာစံဟာ ဂဠုန်ဆရာစံပါပဲ။",
      "အလုပ်သမားခေါင်းဆောင်ဆိုတာ ဖွင့်မပြောလည်း",
      "အာဠာဝက သခင်ဖိုးလှကြီးဟာ ဖိုးလှကြီးပါပဲ။",
      "ငြိမ်းချမ်းရေးခေါင်းဆောင်ဆိုတာ ဖွင့်မပြောလည်း",
      "သခင်ကိုယ်တော်မှိုင်းဟာ သခင်ကိုယ်တော်မှိုင်းပါပဲ။",
      "ကျောင်းသားခေါင်းဆောင်ဆိုတာ ဖွင့်မပြောလည်း",
      "ဗိုလ်အောင်ကျော်ဟာ ဗိုလ်အောင်ကျော်ပါပဲ။",
      "သူရဲကောင်းအာဇာနည်ဆိုတာ ဖွင့်မပြောလည်း",
      "ဗိုလ်ချုပ်အောင်ဆန်းဟာ ဗိုလ်ချုပ်အောင်ဆန်းပါပဲ။",
      "ဒီမိုကရေစီ လူထုခေါင်းဆောင်ဆိုတာ ဖွင့်မပြောလည်း",
      "ဒေါ်အောင်ဆန်းစုကြည်ဟာ ဒေါ်အောင်ဆန်းစုကြည်ပါပဲ။",
      "မြန်မာနိုင်ငံရဲ့ ရာဇဝင် သမိုင်းစာမျက်နှာများမှာ",
      "ပြည်သူချစ်လျှင် ကမ္ပည်းတင်မယ့်သူတွေ",
      "ပြည်သူချစ်၍ ကမ္ပည်းသစ်ခဲ့သူတွေ",
      "ဘယ်သူတွေဆိုတာ ဖွင့်မပြောလည်း",
      "မင်းတို့ ငါတို့ အားလုံးရင်ထဲမှာ",
      "ထာဝရတည်ရှိနေမှာ ကမ္ဘာတည်သရွေ့ပါ။"
    ],
    "notes": "[ဒီလှိုင်းစာစောင်]",
    "release_date": null,
    "poem_type": null,
    "book_name": "ကမ္ဘာတည်မယ့် အာရှနှင်းဆီကဗျာများ",
    "poem_start_at_page": 128
  },
  {
    "title": "ကမ္ဘာ့နေရာ",
    "author": "ဖျာပုံနီလုံဦး",
    "language": "Burmese",
    "poem_lines": [
      "အိုဘားမား မရှိလည်း",
      "အမေရိကန်ဟာ အမေရိကန်ပါပဲ",
      "နောက်တစ်ယောက် လာလိမ့်မယ်။",
      "ဗလာဒီမာပူတင် မရှိလည်း",
      "ရုရှားဟာ ရုရှားပါပဲ",
      "နောက်တစ်ယောက် လာလိမ့်မယ်။",
      "ရှီကျင်ပင်း မရှိလည်း",
      "တရုတ်ဟာ တရုတ်ပါပဲ",
      "နောက်တစ်ယောက် လာလိမ့်မယ်။",
      "ဒေးဗစ်ကင်မရွန်း မရှိလည်း",
      "ဗြိတိန်ဟာ ဗြိတိန်ပါပဲ",
      "နောက်တစ်ယောက် လာလိမ့်မယ်။",
      "ဖရန်ဆွာအော်လွန်း မရှိလည်း",
      "ပြင်သစ်ဟာ ပြင်သစ်ပါပဲ",
      "နောက်တစ်ယောက် လာလိမ့်မယ်။",
      "အိန်ဂျလာမာကယ်လ် မရှိလည်း",
      "ဂျာမန်ဟာ ဂျာမန်ပါပဲ",
      "နောက်တစ်ယောက် လာလိမ့်မယ်။",
      "မန်မိုဟန်ဆင်း မရှိလည်း",
      "အိန္ဒိယဟာ အိန္ဒိယပါပဲ",
      "နောက်တစ်ယောက် လာလိမ့်မယ်။",
      "ဦးသိန်းစိန် မရှိလည်း",
      "မြန်မာဟာ မြန်မာပါပဲ",
      "နောက်တစ်ယောက် လာလိမ့်မယ်။",
      "ဒေါ်အောင်ဆန်းစုကြည် မရှိလည်း",
      "မြန်မာဟာ မြန်မာပါပဲ",
      "အာရှဟာ အာရှပါပဲ",
      "အရှေ့တောင်ဟာ အရှေ့တောင်ပါပဲ",
      "ကမ္ဘာဟာ ကမ္ဘာပါပဲ",
      "ဒါပေမဲ့ နောက်တစ်ယောက် မလာနိုင်ဘူး",
      "အဲဒါ သေချာတယ်။ ... ။"
    ],
    "notes": "[ဒီလှိုင်းစာစောင်]",
    "release_date": null,
    "poem_type": null,
    "book_name": "ကမ္ဘာတည်မယ့် အာရှနှင်းဆီကဗျာများ",
    "poem_start_at_page": 132
  },
  {
    "title": "နှင်းဆီသခင်မရဲ့ အလင်းည",
    "author": "ဖျာပုံနီလုံဦး",
    "language": "Burmese",
    "poem_lines": [
      "စကြဝဠာကြီးကို ကိုင်လှုပ်",
      "ထိန်းချုပ်မရတဲ့ ဝိညာဉ်မဲ့တံခါး",
      "ပြိုးပြက်ကြွားဝင့် ပွင့်သွားတဲ့ ည။",
      "အဲသည်ညက သူမရဲ့ ကိုယ်ရောင်ဟာ",
      "လရောင်ပြာနဲ့အတူ ဖြူနုဝင်းဝါလို့၊",
      "အဲသည်ညက သူမရဲ့ ရနံ့ဟာ",
      "နှင်းဆီဝါပွင့်နဲ့အတူ မွှေးကြူထုံသင်းလို့၊",
      "အဲသည်ညက သူမရဲ့ အသံဟာ",
      "ခွပ်ဒေါင်းတောင်ပံခတ်သံလား ကြိုးကြာတေးသံလား",
      "အားမာန်အသင့် ကြွားဟန်ဝင့်လို့၊",
      "အဲသည်ညက သူမရဲ့ အပြုံးဟာ",
      "ဒေဝစ္ဆရာ ရှုံးလောက်ရဲ့ သောကြာကြယ်ပွင့်အတူ",
      "လင်းလက်ရဲရင့်လို့၊",
      "အဲသည်ညက သူမရဲ့ အမူအရာဟာ",
      "စစ်မြေပြင်က စစ်နိုင်သူ",
      "နပိုလီယံရဲ့ အောင်စစ်သံ ဟစ်ကြွေးသည့်အလား",
      "ကျား ကျား ယား ယား တက်ကြွလို့၊",
      "အဲသည်ညက သူမရဲ့ တစ်ခြံလုံး တစ်ဝင်းလုံး",
      "တက္ကသိုလ်ရိပ်သာလမ်း တစ်လမ်းလုံး",
      "အင်းယားရေပြင် တစ်ပြင်လုံး",
      "ဟုန်းဟုန်းကြွကြွ တောက်ပဆင်းမြ",
      "စူးရှမွှေးလွ၊ အေးမြသင်းရွ",
      "လင်းပလက်ပြ၊ တက်ကြွရယ်ပြ",
      "နှုတ်ဆက်ကြသံ၊ လက်ခုပ်သံတွေဟာ",
      "ခြိမ့်ခြိမ့်ညံလို့ သိမ့်သိမ့်ခါအောင်",
      "ကမ္ဘာကြီးကို တုန်လှုပ်သွားတယ်။",
      "အဲသည်ညက သူမကို ဆန့်ကျင်သူတွေဟာ",
      "အိပ်မပျော်ရှာဘဲ ဂနာမငြိမ်ဖြစ်",
      "ဘီယာနဲ့ မျက်နှာသစ်နေမှာ သေချာတယ်။ ။"
    ],
    "notes": "(လူထုခေါင်းဆောင် လွတ်မြောက်လာသည့် ၁၃. ၁၁. ၂၀၁၀ နေ့သို့)",
    "release_date": "၁၃. ၁၁. ၂၀၁၀",
    "poem_type": null,
    "book_name": "ကမ္ဘာတည်မယ့် အာရှနှင်းဆီကဗျာများ",
    "poem_start_at_page": 136
  },
  {
    "title": "ဘဘ ခေတ်မှ မမ ခေတ်သို့",
    "author": "ဖျာပုံနီလုံဦး",
    "language": "Burmese",
    "poem_lines": [
      "တချို့က ဒေါ်အောင်ဆန်းစုကြည်ကို အဒေါ်လို ချစ်လို့ “အန်တီစု”တဲ့။",
      "တချို့က မိခင်လို ချစ်လို့ “အမေစု”တဲ့။",
      "တချို့က ညီမလေးလို ချစ်လို့ “မစု”တဲ့။",
      "တချို့က အစ်မကြီးလို ချစ်လို့ “မမစု”တဲ့။",
      "ဘယ်လိုပဲခေါ်ခေါ် တစ်ချိန်က “ဘဘ’ဆိုတဲ့ ခေတ်ဆိုးကြီးလွန်မြောက်လို့ ခု“မမ”ဆိုတဲ့ ခေတ်သစ်မှာ ကျွန်တော်တို့အားလုံး ချစ်ခင်ပြုံးပျော်နေရမှာကို ဝမ်းသာဂုဏ်ယူမိပါတယ်။"
    ],
    "notes": null,
    "release_date": null,
    "poem_type": "Prose",
    "book_name": "ကမ္ဘာတည်မယ့် အာရှနှင်းဆီကဗျာများ",
    "poem_start_at_page": 140
  },
  {
    "title": "အလင်းတံခါး ဖွင့်သူ",
    "author": "ဖျာပုံနီလုံဦး",
    "language": "Burmese",
    "poem_lines": [
      "၉၀ ခုနှစ်မှာ တဒေါက်ဒေါက်နဲ့",
      "ခေါက်လာခဲ့တာ",
      "ပွင့်လာမလိုနဲ့ ပွင့်မလာခဲ့။",
      "၂၅ နှစ်ကြာ တံခါးကို အလုံပိတ်",
      "အိပ်မောကျကာ တိုင်းပြည်ဟာ",
      "ပန်းနာကျခဲ့",
      "သူတို့သာ ချမ်းသာကြခဲ့။",
      "၂ဝ၁၅ မှာ ပြည်သူတင်း",
      "မင်းမခံသာ",
      "ငါတို့ခေါက်လာတဲ့ တံခါး",
      "လူထုရဲ့ လက်သန်းအားနဲ့",
      "ပွင့်သွားခဲ့ပြီ။",
      "မိုးနှောင်းဆောင်းဦး",
      "ရွက်သစ်ဖူးတို့",
      "ပွင့်မြူးဝေစည်ပေတော့မည်。"
    ],
    "notes": "(၂၀၁၅၊ နိုဝင်ဘာ ၈ ရက်နေ့သို့)",
    "release_date": "၂၀၁၅၊ နိုဝင်ဘာ ၈",
    "poem_type": null,
    "book_name": "ကမ္ဘာတည်မယ့် အာရှနှင်းဆီကဗျာများ",
    "poem_start_at_page": 142
  },
  {
    "title": "ဆန်းနှစ်ဆန်း",
    "author": "ဖျာပုံနီလုံဦး",
    "language": "Burmese",
    "poem_lines": [
      "ပထမ ဆန်း",
      "အမျိုးသားလွတ်မြောက်ရေး",
      "နယ်ချဲ့ဆန့်ကျင်ရေး။",
      "ဒုတိယ ဆန်း",
      "ဒီမိုကရေစီရေး",
      "လူ့အခွင့်အရေး",
      "ငြိမ်းချမ်းရေး။",
      "အံ့မခန်းတဲ့ ဆန်းနှစ်ဆန်း။",
      "တို့ပြည်သူရဲ့ အချစ်ပန်း။"
    ],
    "notes": "ပြည်သူ့ခေတ်ဂျာနယ်",
    "release_date": null,
    "poem_type": null,
    "book_name": "ကမ္ဘာတည်မယ့် အာရှနှင်းဆီကဗျာများ",
    "poem_start_at_page": 144
  },
  {
    "title": "စခန်းသိမ်းတိုက်ပွဲ",
    "author": "ဖျာပုံနီလုံဦး",
    "language": "Burmese",
    "poem_lines": [
      "မြို့ပေါင်း ၅ဝ ကျော်",
      "မိုင်ပေါင်း ၂ဝဝဝ ကျော်",
      "တိုက်ပွဲပျော် ခရီးရှည်ထွက်",
      "ပြည်သူ့အတွက် လူထုခေါင်းဆောင်။",
      "နေပူလည်း မရှောင်",
      "မိုးရွာလည်း မရှောင်",
      "နှင်းချမ်းလည်း မရှောင်",
      "မြေပြန့်တောင်ပေါ် ပြည်သူကြား",
      "စွန့်စားအားမာန်ဆောင်။",
      "ကြယ်ဖြူနှင့် ခွပ်ဒေါင်းတောင်",
      "အောင်လံတလူလူ လွင့်ပျံဝဲ။",
      "ပြောင်းလဲချိန်တန်ပြီမို့",
      "တို့နိုင်ငံ အောင်စည်ဟိန်းပြီ",
      "ဒေါင်းသိမ်းတဲ့ ပွဲ။ ။"
    ],
    "notes": "သမဂ္ဂဂျာနယ်",
    "release_date": null,
    "poem_type": null,
    "book_name": "ကမ္ဘာတည်မယ့် အာရှနှင်းဆီကဗျာများ",
    "poem_start_at_page": 146
  },
  {
    "title": "လက်ဆင့်ကမ်းအမွေ",
    "author": "ဖျာပုံနီလုံဦး",
    "language": "Burmese",
    "poem_lines": [
      "(၁၉၄၇၊ ဇူလိုင် ၁၉ ရက်)",
      "ဖအေက သူ့သမိုင်းကို",
      "သွေးနဲ့ ခင်း၍ အမွေပေးခဲ့ပြီ။",
      "(၂၀၁၅၊ နိုဝင်ဘာ ၈ ရက်)",
      "သမီးက သူ့သမိုင်းကို",
      "ဘဝနဲ့ ရင်း၍ အမွေယူခဲ့သည်။",
      "ဖအေနဲ့ သမီး",
      "ရည်မှန်းချက်ကြီးသည်",
      "တိုင်းပြည်နှင့် လူမျိုး",
      "ကောင်းစားဖို့။ ။"
    ],
    "notes": "ဒီလှိုင်းစာစောင်",
    "release_date": null,
    "poem_type": null,
    "book_name": "ကမ္ဘာတည်မယ့် အာရှနှင်းဆီကဗျာများ",
    "poem_start_at_page": 148
  },
  {
    "title": "လူထုခေါင်းဆောင်နှင့်အတူ",
    "author": "ဖျာပုံနီလုံဦး",
    "language": "Burmese",
    "poem_lines": [
      "ပြည်သူ့ဆန္ဒ ပြည်သူ့အသံ",
      "အမှန်ဖော်ထုတ်ဖို့",
      "ပြည်သူ့အရပ်သား ကိုယ်စားလှယ်များကို",
      "ရွေးချယ်ကြပါစို့။",
      "၂၀၁၀-၂၀၁၅ မှာ တက်လာတဲ့ အစိုးရ",
      "ပြည်သူ့ဆန္ဒ ပြည်သူ့အသံ",
      "အမှန်ဖော်ထုတ်ခဲ့တဲ့",
      "ပြည်သူ့ကိုယ်စားလှယ်စစ်စစ် ဟုတ်ရဲ့လား",
      "ရဲရဲမေး ရဲရဲဖြေစမ်းပါ။",
      "အလိမ်အညာ မသမာတဲ့ နည်းနဲ့",
      "တက်လာတဲ့ ပြည်သူ့ကိုယ်စားလှယ်အတုများ",
      "ဒီမိုး ဒီလေ ဒီလူတွေနဲ့",
      "မိုးကြီးရေလျှံ သဘာဝဒဏ်",
      "ခံရတာဟာ နှစ် ၅ဝ ကျော်",
      "အာဏာရှင်ရဲ့ ဒဏ် ခံစားရတာလောက်",
      "မဆိုးပါဘူး။",
      "၂၀၁၆ အစိုးရသစ်အတွက်",
      "ငါတို့ချစ်တဲ့ ခေါင်းဆောင်ကို",
      "ပြည်သူလေးစားတဲ့ လူထုခေါင်းဆောင်ကို",
      "ငါတို့အားကိုးတဲ့ ပါတီကို",
      "ပြည်သူအားကိုးတဲ့ ပါတီကို",
      "ငါတို့ယုံကြည်တဲ့ ခွပ်ဒေါင်းအလံအောက်မှာ",
      "ငါတို့နဲ့အတူ ပြည်သူတွေ",
      "လက်တွဲညီစေ ညီကြစေ",
      "မဲရုံသွားလို့ မဲထည့်လေ။",
      "ဒီမိုကရေစီအတုနဲ့",
      "ရွှေရည်စိမ်လွတ်လပ်ရေး",
      "မူမကွဲ လူမလဲ",
      "ပြည်သူတွေ မွဲပြီးရင်း မွဲ",
      "အုပ်ချုပ်သူနှင့် ခရိုနီ",
      "ကြဲချင်တိုင်းကြဲ ချမ်းသာမြဲ",
      "ကြီးပွားမြဲ",
      "ငါတို့မြန်မာပြည်သူတွေမှာတော့",
      "ဒုံရင်း ဒုံရင်း ဆင်းရဲတွင်းနက်",
      "ကမ္ဘာမှာ မျက်နှာငယ်ခဲ့ရတယ်။",
      "စစ်အာဏာရှင်ဒဏ် နာဂစ်ဒဏ်",
      "မိုးကြီးရေလျှံဒဏ် ပြည်တွင်းစစ်ဒဏ်",
      "ဆင်းရဲတွင်းနက်တဲ့ ဒဏ်",
      "လယ်သိမ်းမြေသိမ်းဒဏ်",
      "လုပ်သားလစာနည်းဒဏ်",
      "ပညာရေးစနစ်ဆိုးဒဏ်",
      "ဒီဒဏ်တွေ အမှန်တကယ်ပျောက်စေဖို့",
      "ပြည်သူချစ်တဲ့ လူထုခေါင်းဆောင်နှင့်အတူ",
      "ချီတက်ကြစို့။ ။"
    ],
    "notes": "ဒီလှိုင်းစာစောင်",
    "release_date": null,
    "poem_type": null,
    "book_name": "ကမ္ဘာတည်မယ့် အာရှနှင်းဆီကဗျာများ",
    "poem_start_at_page": 150
  },
  {
    "title": "ငြိမ်းချမ်းရေး ပန်းသခင်",
    "author": "ဖျာပုံနီလုံဦး",
    "language": "Burmese",
    "poem_lines": [
      "သတ္တိပြောင် ဂုဏ်ရောင်လင်း",
      "နှင်းဆီသခင် ပန်းများ မင်း။",
      "ပန်းဂုဏ်သတင်း မွှေးပျံ့သင်း",
      "ငြိမ်းချမ်းရေးလမ်း သူ ဖောက်ထွင်း",
      "အာရှတိုက်ရဲ့ လတစ်စင်း။ ။"
    ],
    "notes": "(၇၃ နှစ်မြောက် မွေးနေ့ရှင် လူထုခေါင်းဆောင်သို့) မြန်မာတိုင်းမ်သတင်းစာ",
    "release_date": null,
    "poem_type": null,
    "book_name": "ကမ္ဘာတည်မယ့် အာရှနှင်းဆီကဗျာများ",
    "poem_start_at_page": 154
  },
  {
    "title": "အောင်ဆန်းစုကြည် နှင်းဆီ",
    "author": "ဖျာပုံနီလုံဦး",
    "language": "Burmese",
    "poem_lines": [
      "အာဏာရှင်အောက် ဒူးမထောက်",
      "လက်မမြှောက် မကြောက်တတ်သည်",
      "အို နှင်းဆီ။",
      "ဖမ်းဆီးချုပ်ကြံ သတ္တိမာန်နှင့်",
      "ခံနိုင်စွမ်းသည် အို နှင်းဆီ။",
      "ဗိုလ်အောင်ဆန်းရဲ့ သွေး",
      "နီစွေးစွေး လေးစားရသည်",
      "အို နှင်းဆီ။",
      "ဒေါ်ခင်ကြည်က မွေး",
      "ဉာဏ်ရည်သွေး ငြိမ်းအေးထက်သည်",
      "အို နှင်းဆီ။",
      "ပြည်သူကြားက ပေါက်ဖွားရ",
      "ထက်မြစူးသည် အို နှင်းဆီ။",
      "လူထုခေါင်းဆောင် မီးရှူးရောင်",
      "ဂုဏ်ပြောင်တောက်သည် အို နှင်းဆီ။",
      "ကမ္ဘာ့အလယ် တောက်ပကြယ်",
      "ဝင့်ထည်စွမ်းရည် အို နှင်းဆီ။",
      "ပြည်သူ့ကျိုးတွက် စွမ်းဆောင်ရွက်",
      "ဂုဏ်တက်ပေသည် အို နှင်းဆီ။",
      "ကိုယ်ကျိုးမဖက် တိုင်းပြည်တွက်",
      "အသက်ကိုပင် ထီမထင်",
      "ယှဉ်ပြိုင်ဝံ့သည် အို နှင်းဆီ။",
      "ခေါင်းဆောင်မွန်မြတ် ကျင့်စိတ်ဓာတ်နှင့်",
      "ဖြောင့်မတ်တည်ကြည် ပြည့်စုံသည်",
      "ပြည်သူကြားက အို နှင်းဆီ။ ။"
    ],
    "notes": "(မေလ ၁၇ ရက်က တရုတ်နိုင်ငံ၊ ကူမင်းမြို့တွင် အောင်ဆန်းစုကြည်နှင်းဆီ အမည်ပေး ဂုဏ်ပြုအမှတ်တရ) စံတော်ချိန်နေ့စဉ်သတင်းစာ",
    "release_date": null,
    "poem_type": null,
    "book_name": "ကမ္ဘာတည်မယ့် အာရှနှင်းဆီကဗျာများ",
    "poem_start_at_page": 156
  },
  {
    "title": "ငြိမ်းချမ်းရေးမိခင်မြတ်",
    "author": "ဖျာပုံနီလုံဦး",
    "language": "Burmese",
    "poem_lines": [
      "သူမရဲ့ အပြုံးစကားဟာ",
      "ငါတို့ရဲ့ အလင်းတံခါးကို ဖွင့်ပေးခဲ့တယ်။",
      "သူမရဲ့ မျက်လုံးအကြည့်ဟာ",
      "ငါတို့ရဲ့ အမုန်းတရားစိတ်ကို ရိတ်သိမ်းစေခဲ့တယ်။",
      "သူမရဲ့ ဖြူစင်တဲ့ မေတ္တာဟာ",
      "ငါတို့ရဲ့ ဘဝလုံခြုံမှုကို ကာကွယ်ပေးစေခဲ့တယ်။",
      "သူမရဲ့ မှန်ကန်တဲ့ သစ္စာတရားဟာ",
      "ငါတို့ရဲ့ မသေချာမှု",
      "ငါတို့ရဲ့ မရေရာမှု",
      "ငါတို့ရဲ့ တွေဝေမှုတွေကို",
      "ဖြောင့်မတ်လမ်းညွှန်စေခဲ့တယ်။",
      "သူမရဲ့ မကြောက်တရားဟာလည်း",
      "ငါတို့အတွက် တောက်ပဝင်းလက်တဲ့",
      "စွမ်းရည်ကို ဖြည့်ပေးနိုင်သလို",
      "အားမာန်ကိုလည်း ပျိုမျစ်တက်ကြွစေတယ်။",
      "သူမဟာ ဒီကမ္ဘာကြီးမှာ",
      "ငါတို့ရဲ့ လမင်း",
      "ငါတို့ရဲ့ နေမင်း",
      "ပြည်သူအားလုံးရဲ့ အလင်း",
      "ပြည်သူအားလုံးရဲ့ ငြိမ်းချမ်းရေးမိခင်။"
    ],
    "notes": "(လူထုခေါင်းဆောင် ဒေါ်အောင်ဆန်းစုကြည်၏ ၇၃ နှစ်ပြည့် မွေးနေ့သို့) [Eternal Light မဂ္ဂဇင်း]",
    "release_date": null,
    "poem_type": null,
    "book_name": "ကမ္ဘာတည်မယ့် အာရှနှင်းဆီကဗျာများ",
    "poem_start_at_page": 160
  },
  {
    "title": "ပြည်သူ့အချစ်တော်/လူထုခေါင်းဆောင် ကျန်းမာပါစေ",
    "author": "ဖျာပုံနီလုံဦး",
    "language": "Burmese",
    "poem_lines": [
      "သပိတ် သပိတ်မှောက် မှောက်",
      "တစ်ပါတီ အာဏာရှင်အစိုးရ အလိုမရှိ",
      "ဒီမိုကရေစီအရေး တို့အရေး",
      "အရေးတော်ပုံ အောင်ရမည် အောင်ရမည်။",
      "၁၉၈၈ ခုနှစ် ဩဂုတ်လ ၈ ရက်နေ့",
      "ဒီမိုကရေစီ အရေးတော်ပုံတိုက်ပွဲ",
      "လူထုအုံကြွမှုကြားမှ ပေါက်ဖွားလာသည့်",
      "အောင်ဆန်းစုကြည် နှင်းဆီ. . .",
      "တိုင်းရင်းသားတွေကလည်း ချစ်",
      "ပြည်သူအားလုံးကလည်း ချစ်",
      "တစ်နိုင်ငံလုံးကလည်း ချစ်",
      "တစ်ကမ္ဘာလုံးကလည်း ချစ်",
      "အချစ်တွေ စုပုံခံထားရတဲ့",
      "လူထုအချစ်တော် နိုင်ငံခေါင်းဆောင်",
      "ကမ္ဘာ့ခေါင်းဆောင်",
      "အာဏာရှင် ဆန့်ကျင်ရေးခေါင်းဆောင် . . .",
      "ပညာဂုဏ်ဆောင် နေရောင် လရောင်",
      "မီးရှူးတန်ဆောင်. . .",
      "စိတ်ဓာတ်စွမ်းအားကြည့် ဉာဏ်ဇွဲသတ္တိလုံ့လ",
      "ပြည်သူ့အတွက် အသုံးချ",
      "ကိုယ်ကျိုးစွန့် အနစ်နာခံဘဝ. . .",
      "ကိုယ့်ကို လုပ်ကြံသူ ရန်သူကိုတောင်",
      "အငြိုးမထား အမုန်းမထား",
      "အပြုံးတရားနှင့် မေတ္တာထား",
      "နားလည်ခွင့်လွှတ်တတ်သူ. . .",
      "နှစ်ပေါင်း ၂ဝ နီးပါး အကျဉ်းကျခံနေရတဲ့",
      "သူမရဲ့ နှလုံးသားဟာ",
      "မီးကျီးခဲကြားက နီနီရဲရဲ",
      "ထုသာပေသား ကျနေတဲ့",
      "သံမဏိဓားတစ်ချောင်းလို. . .",
      "သူမဟာ မြန်မာနိုင်ငံမှာ",
      "သမ္မတဖြစ်နိုင်ခွင့် မရေပမယ့်",
      "ကမ္ဘာ့မီဒီယာဇာတ်ခုံ နိုင်ငံတကာ စင်မြင့်ပေါ်မှာ",
      "ကမ္ဘာ့ခေါင်းဆောင်တွေနဲ့ တန်းတူ",
      "ကော်ဇောနီခင်း ရင်ပေါင်တန်းလမ်းလျှောက်နိုင်တဲ့",
      "အရည်အချင်းရှိသူ. . .",
      "အဲဒီလို ခေါင်းဆောင်ကို",
      "သမ္မတ ဖြစ်ခွင့်မရအောင်",
      "တားဆီးထားတဲ့ အခြေခံဥပဒေ",
      "ဘယ်သူရေးဆွဲခဲ့သလဲ",
      "ရေးဆွဲခဲ့သူတွေဟာ",
      "မနက်မိုးလင်းလို့ မျက်နှာသစ်",
      "သူတို့မျက်နှာ မှန်ထဲကြည့်",
      "မချိတင်ကဲ ရှက်ကြောက်စိုးရွံ့စွာနဲ့",
      "ငါမှားလေခြင်း ငါမှားလေခြင်းဟု",
      "နောင်တကြီးစွာ ရနေမှာ သေချာတယ်. . .",
      "သူငယ်ချင်း . . .",
      "သူမဟာ မင်းတို့ ငါတို့အားလုံးရဲ့",
      "ကြီးမြတ်တဲ့ ခေါင်းဆောင်",
      "ဒီမိုကရေစီ အလင်းရောင်နဲ့",
      "ငြိမ်းချမ်းရေးအလင်းရောင်ကို",
      "သယ်ဆောင်ပေးမယ့် သူရဲကောင်းပါ. . .",
      "လာမယ့် တတိယအကြိမ်မြောက်",
      "၂၁ ရာစု ပင်လုံငြိမ်းချမ်းရေး ညီလာခံ",
      "အောင်မြင်ရေးအတွက်",
      "သက်ရှည်ကျန်းမာစွာ",
      "နှစ်တစ်ရာတိုင် ခေါင်းဆောင်နိုင်ပါစေ",
      "ခေါင်းဆောင်နိုင်ပါစေ",
      "ခေါင်းဆောင်နိုင်ပါစေသတည်း။"
    ],
    "notes": "(၁၉. ၆. ၂၀၁၈၊ လူထုခေါင်းဆောင် ဒေါ်အောင်ဆန်းစုကြည် ၇၃ နှစ်မြောက်မွေးနေ့သို့) Democracy Today သတင်းစာ",
    "release_date": "၁၉. ၆. ၂၀၁၈",
    "poem_type": null,
    "book_name": "ကမ္ဘာတည်မယ့် အာရှနှင်းဆီကဗျာများ",
    "poem_start_at_page": 164
  },
  {
    "title": "မအိုသော အပြုံးနှင့် အမုန်းမရှိသော နှလုံးသားပိုင်ရှင်",
    "author": "ဖျာပုံနီလုံဦး",
    "language": "Burmese",
    "poem_lines": [
      "ကဗျာဆရာတွေ စာရေးဆရာတွေ",
      "ရင်ထဲမှာလည်း သူ့အပြုံး သူ့စကား။",
      "ပန်းချီဆရာတွေ ကာတွန်းဆရာတွေ",
      "ရင်ထဲမှာလည်း သူ့မျက်နှာ သူ့နှလုံး။",
      "ရုပ်ရှင်ဂီတ၊ သဘင် အနုပညာရှင်တွေ",
      "ရင်ထဲမှာလည်း သူ့မေတ္တာ သူ့တရား။",
      "စက်မှုလက်မှု ဓာတုသိပ္ပံ၊ နိုင်ငံတွင်းက",
      "အတတ်ပညာရှင်တွေ၊ အင်ဂျင်နီယာတွေ",
      "ဆရာဝန်တွေ၊ ကျောင်းဆရာတွေ",
      "တပ်မတော်သားတွေ၊ လယ်သမားတွေ",
      "အလုပ်သမားတွေ၊ ကျောင်းသား၊ ကျောင်းသူတွေ",
      "တိုင်းရင်းသားတွေ ရင်ထဲမှာလည်း",
      "သူ့မျက်နှာ သူ့အပြုံး။",
      "ရဟန်းသံဃာ၊ သီလရှင် သူတော်စင်မြတ်",
      "ရင်ထဲမှာလည်း သူ့အပြုံး သူ့တရား။",
      "နိုင်ငံတကာပြည်ပက ကမ္ဘာ့ခေါင်းဆောင်များရဲ့",
      "ရင်ထဲမှာလည်း သူ့မျက်နှာ သူ့အပြုံး။",
      "ဘယ်နေရာကြည့်ကြည့် သူမ၏ မျက်နှာ",
      "လဝန်းပမာ ကြည်လင်သဒ္ဓါ",
      "ထာဝရပြုံးလို့",
      "ကမ္ဘာကြီးကို ပန်းကုံးစွပ်ထားတာ။ ။"
    ],
    "notes": "(လူထုခေါင်းဆောင်သို့) စံတော်ချိန်နေ့စဉ်သတင်းစာ",
    "release_date": null,
    "poem_type": null,
    "book_name": "ကမ္ဘာတည်မယ့် အာရှနှင်းဆီကဗျာများ",
    "poem_start_at_page": 170
  },
  {
    "title": "ရင်ထဲက ပန်း",
    "author": "ဖျာပုံနီလုံဦး",
    "language": "Burmese",
    "poem_lines": [
      "ပြည်သူ့မျက်နှာ မညှိုးပါအောင်",
      "မေတ္တာပန်းမိုး ရွာစေသူ . . .",
      "တိုင်းရင်းသားစုံ ရင်ချင်းဆုံ",
      "မေတ္တာဘုံလေး ဆောက်ချင်သူ . . .",
      "အကြင်နာသက် မေတ္တာလက်နှင့်",
      "ချိုးငှက်ကလေး လွှတ်ချင်သူ . . .",
      "အနာဂတ်တွက် လူငယ်လက်ကို",
      "ထက်မြက်စွမ်းအား မျိုးဆက်ထားစေချင်သူ . . .",
      "သူ့ရင်ထဲက ပတ္တမြားခဲ",
      "နီရဲရဲသည်",
      "တိုက်ပွဲတစ်ရာ နိုင်ခဲ့ပြီ။"
    ],
    "notes": null,
    "release_date": "၂၇- ၉- ၂၀၁၈",
    "poem_type": null,
    "book_name": "ကမ္ဘာတည်မယ့် အာရှနှင်းဆီကဗျာများ",
    "poem_start_at_page": 174
  },
  {
    "title": "ငါတို့ရဲ့ လမင်း",
    "author": "ဖျာပုံနီလုံဦး",
    "language": "Burmese",
    "poem_lines": [
      "ဒီမိုကရေစီ အလင်းရောင်",
      "တို့ပြည်ထောင်စု ငွေလမင်း။",
      "မြေပြန့်တောင်ပေါ် အနှံ့ရောက်",
      "ရွှန်းတောက်ပဝင်း。"
    ],
    "notes": null,
    "release_date": "၂၉, ၈, ၂၀၁၉",
    "poem_type": null,
    "book_name": "ကမ္ဘာတည်မယ့် အာရှနှင်းဆီကဗျာများ",
    "poem_start_at_page": 176
  },
  {
    "title": "အမေ့မေတ္တာနှင့်အတူ",
    "author": "ဖျာပုံနီလုံဦး",
    "language": "Burmese",
    "poem_lines": [
      "အတ္တလန္တိတ်သမုဒ္ဒရာလို",
      "ဘယ်တော့မှ မခန်းခြောက်နိုင်တဲ့",
      "အမေ့ရဲ့ မေတ္တာ။",
      "မဟာမြင်းမိုရ်တောင်လို",
      "ဘယ်တော့မှ မပြိုလဲနိုင်တဲ့",
      "အမေ့ရဲ့ မေတ္တာ။",
      "မဏိဇောတ ပြည်တန်ပတ္တမြားလို",
      "ဘယ်တော့မှ ညစ်မသွားနိုင်တဲ့",
      "အမေ့ရဲ့ မေတ္တာ။",
      "ဂန္ဓမာတောင် ဟေမာချောင်က",
      "ရောင်စုံပွင့်ပန်း မွှေးပျံ့လန်းနေတဲ့",
      "အမေ့ရဲ့ မေတ္တာ။",
      "ဟိမဝန္တာ တောင်ကျစမ်းရေပမာ",
      "ထာဝရကြည်လင်အေးမြနေတဲ့",
      "အမေ့ရဲ့ မေတ္တာ။",
      "ပုလဲစီ ရွဲ့သီကုံးပမာလို",
      "အမြဲကြည်ပြီး ဖြူစင်နေတဲ့",
      "အမေ့ရဲ့ မေတ္တာ။",
      "နေတစ်ဆူ လတစ်မင်းလို",
      "အစဉ်ထွန်းလင်း တောက်ပနေတဲ့",
      "အမေ့ရဲ့ မေတ္တာ။",
      "ချိုးငှက်ဖြူ ကူသံပေးသလို",
      "ငြိမ်းအေးချိုသာစေတဲ့",
      "အမေ့ရဲ့ မေတ္တာ။",
      "နန္ဒမူလိုဏ်ဂူ မြနန်းလို",
      "အေးချမ်းသာယာ ကြည်ပြနေတဲ့",
      "အမေ့ရဲ့ မေတ္တာ။",
      "အမေ့ရဲ့ မေတ္တာ ကမ္ဘာမှာ ပြိုင်စံရှား။",
      "အမေ့ဂုဏ် မကွယ်ပျောက်စေဖို့",
      "အမေနှင့်အတူ ပန်းတွေကောက်",
      "လှမ်းလျှောက်စို့လား။ ။"
    ],
    "notes": "(၁၉. ၆. ၂၀၁၈၊ ငြိမ်းချမ်းရေးမိခင်၏ ၇၃ နှစ် မွေးနေ့သို့) စံတော်ချိန် နေ့စဉ်ကင်းစာ",
    "release_date": "၁၉. ၆. ၂၀၁၈",
    "poem_type": null,
    "book_name": "ကမ္ဘာတည်မယ့် အာရှနှင်းဆီကဗျာများ",
    "poem_start_at_page": 178
  },
  {
    "title": "အမေအိုရဲ့ နောက်ဆုံးအောင်ပွဲ",
    "author": "ဖျာပုံနီလုံဦး",
    "language": "Burmese",
    "poem_lines": [
      "ပျားလည်း စွဲသာ ရှဉ့်လည်း လျှောက်သာနဲ့",
      "လျှောက်လာလိုက်တဲ့ ခရီးကြမ်းမှာ",
      "ပန်းတွေလည်း မဝေနိုင်တော့ပါလား အမေ.",
      "ပန်းတွေလည်း မမွှေးနိုင်တော့ပါလား အေမ...",
      "တံလျှပ်ကို ရေထင်လို့ ရွှေသမင်",
      "အလိုက်မှားခဲ့တဲ့ ဇာတ်ရုပ်အတုကို",
      "အပြတ်သုတ်သင်ဖို့ အားထုတ်နေဆဲမှာ",
      "အမေအိုရဲ့ အပြုံးဆေးတစ်ခွက်ကိုပဲ",
      "ရဲသွေးအဖြစ် မဆုတ်မနစ်",
      "အားသစ်မွေးနေရပါတယ် အမေ...",
      "အမေအိုရဲ့ . . .",
      "ဖြူစင်တဲ့ အဖြူရောင်နှလုံးသားကို",
      "အမည်းရောင် ဆိုးချင်တဲ့ အပြုံးတုနဲ့",
      "လူတစ်စုဟာ အခုတော့ မာယာဇာတ်ခုံပေါ်မှာ",
      "သူတို့ရဲ့ မသမာအရုပ်ပုံကြီး အထုပ်ပြေတော့မှာမို့",
      "ဖြေလျော့ချိန် နီးနေပါပြီ အမေ. . .",
      "လက်ချောင်းလေးတွေမှာ အရိုးပေါ် အရေတင်ပေမယ့်",
      "အမျိုးပေါ် သစ္စာရှိတဲ့ အမေ့မေတ္တာကို",
      "လေးစားယုံကြည်ဆဲပါ အမေ. . .",
      "အမေ့မေတ္တာကို သစ္စာဖောက်ဖို့ ကြံသူတွေ . .",
      "အမေ့နောက်ကျော ဓားနဲ့ ထိုးဖို့ ကြံသူတွေ . .",
      "နောက်ဆုံးတော့ အမှားနောင်တနဲ့ သံဝေဂ ရပြီး",
      "နိဂုံးချုပ်တော့မှာပါ. . . အမေ. . .",
      "မိတ်ဆွေတုတွေကို မေတ္တာနှင့်သာ တုံ့ပြန်ပါ",
      "အမေ. . .",
      "တစ်နေ့ အောင်ပွဲရမှာပါ။"
    ],
    "notes": "[Eternal Light မဂ္ဂဇင်း]",
    "release_date": null,
    "poem_type": null,
    "book_name": "ကမ္ဘာတည်မယ့် အာရှနှင်းဆီကဗျာများ",
    "poem_start_at_page": 182
  },
  {
    "title": "အရွယ်နဲ့ စိတ်",
    "author": "ဖျာပုံနီလုံဦး",
    "language": "Burmese",
    "poem_lines": [
      "ဇရာအရိပ်တွေက",
      "ဆံမြိတ်နွယ်စမှာ ပြလာလည်း",
      "မျက်နှာရွှင်ပျ စိတ်အလှက",
      "နိုင်ငံနှင့် ပြည်သူအတွက်",
      "တက်ကြွနုပျိုလန်းဆန်းဆဲ။ ။"
    ],
    "notes": "(၁. ၁၁. ၂၀၁၆၊ ဂျပန်နိုင်ငံခရီးစဉ်မှ အပြုံးမျက်နှာရှင်သို့) ခေတ်ရနံ့ မဂ္ဂဇင်း",
    "release_date": "၁. ၁၁. ၂၀၁၆",
    "poem_type": null,
    "book_name": "ကမ္ဘာတည်မယ့် အာရှနှင်းဆီကဗျာများ",
    "poem_start_at_page": 186
  },
  {
    "title": "အားလုံးရဲ့ အမေ",
    "author": "ဖျာပုံနီလုံဦး",
    "language": "Burmese",
    "poem_lines": [
      "ပထမ မြန်မာနိုင်ငံတော်ကြီးကို တည်ထောင်သူ",
      "အနော်ရထာ မင်းအနုရုဒ္ဓါကို",
      "မွေးဖွားပေးသူ ဒုတိယ အမေ",
      "မြန်မာနိုင်ငံတော်ကြီးကို တည်ထောင်သူ",
      "ဘုရင့်နောင် နော်ရထာကို",
      "မွေးဖွားပေးသူ . အမေ",
      "တတိယ မြန်မာနိုင်ငံတော်ကြီးကို",
      "မွေးဖွားပေးသူ ဦးအောင်ဇေယျ",
      "အလောင်းမင်းတရားကြီးအား",
      "မွေးဖွားပေးသူ . . . အမေ",
      "စတုတ္ထ မြန်မာနိုင်ငံတော်ကြီးကို တည်ထောင်သူ",
      "ဗိုလ်တေဇ သခင်အောင်ဆန်းကို",
      "မွေးဖွားပေးသူ • အမေ",
      "ပဉ္စမ မြန်မာနိုင်ငံတော်ကြီးကို",
      "ဒီမိုကရေစီ ဖက်ဒရယ်နိုင်ငံအဖြစ်",
      "တည်ဆောက်ပေးလိုသူအား",
      "မွေးဖွားပေးသူ . . . အမေ",
      "“အမေ” ဆိုလတ် မိခင်မြတ်၏",
      "ဆပ်၍မကုန် ဝတ်မှုန်ကျေးဇူး",
      "မြင်းမိုရ်ဦးလျှင် ဖူး၍မဝ",
      "ကြည်ညိုရသည် အနန္တဂိုဏ်းဝင်",
      "အို ကျေးဇူးရှင်မဲ့",
      "ကျွန်ုပ်ရင်ထဲမှာ မိခင်တိုင်းဟာ",
      "ထာဝရလမင်းလို",
      "ထွန်းလင်းတောက်ပနေဆဲပါ။ ။"
    ],
    "notes": "(ဒေါ်အောင်ဆန်းစုကြည်နှင့် မိခင်အားလုံးသို့)",
    "release_date": null,
    "poem_type": null,
    "book_name": "ကမ္ဘာတည်မယ့် အာရှနှင်းဆီကဗျာများ",
    "poem_start_at_page": 188
  },
  {
    "title": "မေတ္တာရေစင်",
    "author": "ဖျာပုံနီလုံဦး",
    "language": "Burmese",
    "poem_lines": [
      "ဒေါသဟာ ခဏတော့ မုန်တိုင်း။",
      "လောဘဟာ ခဏတော့ မီးလျှံ။",
      "မာနဟာ ခဏတော့ ရန်သူ။",
      "မေတ္တာဟာ တစ်ဘဝစာအတွက်",
      "ကလျာဏမိတ္တ သီတာရေစင်ပမာ။",
      "သူငယ်ချင်း",
      "လူထုခေါင်းဆောင်ဟာ",
      "ပြည်သူတွေရဲ့ ခရီးရှည်အတွက်",
      "မေတ္တာရေစင်တွေ သွန်းကြဲပေးနေပြီ။ ။"
    ],
    "notes": null,
    "release_date": null,
    "poem_type": null,
    "book_name": "ကမ္ဘာတည်မယ့် အာရှနှင်းဆီကဗျာများ",
    "poem_start_at_page": 192
  },
  {
    "title": "တံတိုင်းပမာ",
    "author": "ဖျာပုံနီလုံဦး",
    "language": "Burmese",
    "poem_lines": [
      "တို့အတွက် အန္တရာယ်",
      "ရှေ့ကနေ ကာကွယ်ပေးခဲ့။",
      "တို့အတွက် အခက်အခဲ",
      "ရှေ့ကနေ လက်တွဲ ဖြေရှင်းပေးခဲ့။",
      "တို့အတွက် ဘဝလုံခြုံရေး",
      "ရှေ့ကနေ အသက်ပေး ကာကွယ်",
      "စောင့်ရှောက်ပေးခဲ့။",
      "တို့အတွက် သူမရဲ့ နှလုံးသား",
      "ပေးဆပ်မှုစွမ်းအားဟာ",
      "ကမ္ဘာမှာ ဘာနှင့်မျှ တုနှိုင်းမရပါ။ ။"
    ],
    "notes": null,
    "release_date": null,
    "poem_type": null,
    "book_name": "ကမ္ဘာတည်မယ့် အာရှနှင်းဆီကဗျာများ",
    "poem_start_at_page": 194
  },
  {
    "title": "ဒုတိယလွတ်လပ်ရေးဗိသုကာရှင်",
    "author": "ဖျာပုံနီလုံဦး",
    "language": "Burmese",
    "poem_lines": [
      "သူမဟာ ထွန်းတောက်တဲ့ နေတစ်စင်း",
      "တို့ရင်ထဲမှာ ထာဝရလင်းနေတယ်။",
      "သူမဟာ ကြည်ပြာရောင် လတစ်စင်း",
      "တို့ရင်ထဲမှာ ထာဝရအေးချမ်းနေတယ်။",
      "သူမဟာ ဧရာဝတီမြစ်တစ်စင်း",
      "တို့ရင်ထဲမှာ ထာဝရစီးဆင်းနေတယ်။",
      "သူမဟာ မြစိမ်းရောင်တောတန်းကြီး",
      "တို့ရဲ့ ခရီးလမ်းမှာ ထာဝရ ထီးမိုးပေးတယ်။",
      "သူမဟာ အပြာရောင်ချိုးငှက်ကလေးပမာ",
      "တို့ရင်ထဲမှာ ‘ငြိမ်းချမ်းရေး’",
      "သီချင်း ဆိုပေးနေတယ်။",
      "တကယ်တော့ သူမဟာ",
      "ငါတို့ရဲ့ ဒီမိုကရေစီ မိခင်ကြီး",
      "ဒုတိယလွတ်လပ်ရေးရဲ့",
      "ဗိသုကာရှင်တစ်ယောက်ပါ။ ။"
    ],
    "notes": null,
    "release_date": null,
    "poem_type": null,
    "book_name": "ကမ္ဘာတည်မယ့် အာရှနှင်းဆီကဗျာများ",
    "poem_start_at_page": 196
  },
  {
    "title": "မွေးနေ့ဆုတောင်း",
    "author": "ဖျာပုံနီလုံဦး",
    "language": "Burmese",
    "poem_lines": [
      "“ပြည်သူတွေအားလုံး နှလုံးစိတ်ဝမ်း",
      "အေးချမ်းကြပါစေ” ဆိုတဲ့",
      "သူမရဲ့ ဆုတောင်းသံဟာ",
      "သူမရဲ့ မွေးနေ့ မင်္ဂလာနံနက်ခင်းမှာ",
      "တစ်နိုင်ငံလုံးရှိ ပြည်သူတွေရဲ့ နှလုံးကို",
      "ရွှင်ပြုံးအေးချမ်းသွားစေခဲ့တယ်။",
      "သူမရဲ့ လက်ထဲက ငွေချိုးဖြူလေးဟာ",
      "တောင်ပံတဖျတ်ဖျတ်နဲ့",
      "သူမရင်ထဲက မေတ္တာလှလှ",
      "ဆန္ဒအမှန်ကို ဖြည့်ဆည်းဖို့",
      "ရခိုင်ပြည်နယ် ကချင်ပြည်နယ်",
      "ရှမ်းပြည်နယ်(မြောက်ပိုင်း) တစ်နိုင်ငံလုံးသို့",
      "ငြိမ်းချမ်းရေးတမန်တော်အဖြစ်",
      "ပျံသန်းသွားခဲ့ပြီ。",
      "သူမရဲ့ မွေးနေ့မှသည်",
      "ပြည်သူတွေရဲ့ ဆန္ဒအမှန် ပြည့်ဝဖို့",
      "ငါတို့အားလုံး ပါဝင်လို့",
      "အနာဂတ်မြန်မာနိုင်ငံရဲ့",
      "ငြိမ်းချမ်းရေး ဖက်ဒရယ်ပြည်ထောင်စုဒီမိုကရေစီ",
      "နိုင်ငံတည်ဆောက်ရေး",
      "အမျိုးသားပြန်လည်သင့်မြတ်ရေးဟာ",
      "တို့ခေါင်းဆောင်နှင့် တိုင်းရင်းသား",
      "ပြည်သူတွေနှင့်အတူ ညီညွတ်ကြဖို့ လိုတယ်",
      "ယုံကြည်ကြဖို့ လိုတယ်",
      "သွေးစည်းကြဖို့ လိုတယ်။ ။"
    ],
    "notes": "(၂ဝ၁၇ ဇွန် ၁၉ ရက် ၇၂ နှစ်မြောက် မွေးနေ့ရှင်သို့)",
    "release_date": "၂၀၁၇ ဇွန် ၁၉",
    "poem_type": null,
    "book_name": "ကမ္ဘာတည်မယ့် အာရှနှင်းဆီကဗျာများ",
    "poem_start_at_page": 200
  },
  {
    "title": "ခြေရာ",
    "author": "ဖျာပုံနီလုံဦး",
    "language": "Burmese",
    "poem_lines": [
      "ဖခင်အသည်း",
      "သူ့မျက်ရွဲတည့်။",
      "မိခင်နှလုံး",
      "သူ့အပြုံးတည့်။",
      "ဖမိခြေရာ ထပ်မကွာပေ",
      "နစ်နာခံရင်း တိုက်ပွဲပျော်။"
    ],
    "notes": null,
    "release_date": null,
    "poem_type": null,
    "book_name": "ကမ္ဘာတည်မယ့် အာရှနှင်းဆီကဗျာများ",
    "poem_start_at_page": 204
  },
  {
    "title": "မေတ္တာရှင်",
    "author": "ဖျာပုံနီလုံဦး",
    "language": "Burmese",
    "poem_lines": [
      "အပြုံးထဲမှာ ကြည်လင်ပါသည်",
      "မေတ္တာစမ်းရေ အပြည့်နှင့်၊",
      "စကားထဲမှာ ချိုသာပါသည်",
      "မေတ္တာခွန်အား အပြည့်နှင့်။",
      "မျက်လုံးထဲမှာ အေးချမ်းပါသည်",
      "မေတ္တာရေချမ်း အပြည့်နှင့်။",
      "နှလုံးသားထဲမှာ ဖြူစင်ပါသည်",
      "မေတ္တာရင်ငွေ့ အပြည့်နှင့်။",
      "ကိုယ်လက်မူရာ ယဉ်ကျေးပါသည်",
      "မေတ္တာစိတ်ဓာတ် အပြည့်နှင့်။",
      "လောဘ ဒေါသ အာဃာတနှင့်",
      "ဣဿာမစ္ဆရိယ မာနကင်းကွာ",
      "သူ့အိမ်ရာသည် ဘယာကင်းဝေးလှပါဘိ",
      "သာယာအေးချမ်းရပါ၏။ ။"
    ],
    "notes": null,
    "release_date": null,
    "poem_type": null,
    "book_name": "ကမ္ဘာတည်မယ့် အာရှနှင်းဆီကဗျာများ",
    "poem_start_at_page": 206
  },
  {
    "title": "ပန်းချစ်သူ",
    "author": "ဖျာပုံနီလုံဦး",
    "language": "Burmese",
    "poem_lines": [
      "တစ်ကုံး နှစ်ကုံး",
      "ပန်းသီကုံး",
      "သူမမျက်နှာ တပြုံးပြုံး။",
      "တစ်ပွင့် နှစ်ပွင့်",
      "ပန်းသီဆင့်",
      "သူမမျက်နှာ လှဂုဏ်ဝင့်။",
      "တစ်ပင် နှစ်ပင်",
      "ပန်းလှဆင်",
      "သူမမျက်နှာ သိမ်မွေ့ယဉ်။",
      "ပန်းနှယ်ပွင့်မွှေး",
      "အလှသွေး",
      "သူမမျက်နှာ ကြည်လင်အေး။",
      "မေတ္တာစိတ်မွေး",
      "နှလုံးသွေး",
      "ပန်းချစ်သူရဲ့ ငြိမ်းချမ်းရေး။"
    ],
    "notes": null,
    "release_date": null,
    "poem_type": null,
    "book_name": "ကမ္ဘာတည်မယ့် အာရှနှင်းဆီကဗျာများ",
    "poem_start_at_page": 208
  },
  {
    "title": "မေတ္တာရှင် သို့မဟုတ် ငြိမ်းချမ်းရေးချစ်သူ",
    "author": "ဖျာပုံနီလုံဦး",
    "language": "Burmese",
    "poem_lines": [
      "လက်နက်မကိုး",
      "မေတ္တာမိုးနှင့်",
      "ပန်းမျိုးတစ်ရာ ပွင့်စေသူ။",
      "အာဏာမမက်",
      "မေတ္တာလက်နှင့်",
      "ပွေ့ဖက်နှစ်သိမ့်ငြိမ်းစေသူ။",
      "စစ်မီးငြိမ်းရေး",
      "မေတ္တာတေးနှင့်",
      "သီကြွေးအားပေးနေတတ်သူ။"
    ],
    "notes": null,
    "release_date": null,
    "poem_type": null,
    "book_name": "ကမ္ဘာတည်မယ့် အာရှနှင်းဆီကဗျာများ",
    "poem_start_at_page": 210
  },
  {
    "title": "အာရှနှင်းဆီ",
    "author": "ဖျာပုံနီလုံဦး",
    "language": "Burmese",
    "poem_lines": [
      "မုန်တိုင်းကြားက ဘွားခနဲပေါ်",
      "တော်လှန်ရေးခရီးကြမ်းက",
      "ပန်းနှင်းဆီသစ်။",
      "တို့ပြည်မှာ တစ်ကောင်ဘွားရယ်မို့",
      "ကြွားစရာ ဂုဏ်ယူရ",
      "အာရှသွေးစစ်。"
    ],
    "notes": "(လူထုခေါင်းဆောင်သို့)",
    "release_date": null,
    "poem_type": null,
    "book_name": "ကမ္ဘာတည်မယ့် အာရှနှင်းဆီကဗျာများ",
    "poem_start_at_page": 212
  },
  {
    "title": "သွေးမျိုးဆက်",
    "author": "ဖျာပုံနီလုံဦး",
    "language": "Burmese",
    "poem_lines": [
      "အဘိုးက သတ္တိပြောင်",
      "ဗိုလ်မင်းရောင် ဇာမဏီသွေး",
      "အဖက ရဲမာန်ဆောင်",
      "အောင်ဆန်းဆို ဘာမထီသွေး",
      "သမီးက မျိုးဂုဏ်ဆောင်",
      "ပြည်မြန်ဘောင် ဒီမိုကရေစီရေး",
      "တိုက်ယူလို့ပေး",
      "အာဇာနည်သွေး မျိုးဆက်သွေး။"
    ],
    "notes": null,
    "release_date": null,
    "poem_type": null,
    "book_name": "ကမ္ဘာတည်မယ့် အာရှနှင်းဆီကဗျာများ",
    "poem_start_at_page": 214
  },
  {
    "title": "ငြိမ်းချမ်းရေးခရီးသည်",
    "author": "ဖျာပုံနီလုံဦး",
    "language": "Burmese",
    "poem_lines": [
      "ဘယ်အချိန်ကြည့်ကြည့်",
      "သူ့ဆံမြိတ်မှာ ပန်းတစ်ပွင့်တော့ ရှိနေတယ်။",
      "ဘယ်အချိန်တွေ့တွေ့",
      "သူ့မျက်နှာမှာ လဝါဝါလေး သာနေတယ်။",
      "ဘယ်အချိန်ပြောပြော",
      "သူ့နှုတ်ဖျားမှာ ချိုးငှက်သံလေး ကူနေတယ်။",
      "ဘယ်အချိန်မြင်မြင်",
      "သူ့ရင်ထဲမှာ သကာပျားရည် ချိုနေတယ်။",
      "ဘယ်အချိန်ရောက်ရောက်",
      "သူ့ခြေထောက်မှာ ခြေနင်းစကြာလေး ရှိတယ်။ ။"
    ],
    "notes": null,
    "release_date": null,
    "poem_type": null,
    "book_name": "ကမ္ဘာတည်မယ့် အာရှနှင်းဆီကဗျာများ",
    "poem_start_at_page": 216
  },
  {
    "title": "ချစ်လို့",
    "author": "ဖျာပုံနီလုံဦး",
    "language": "Burmese",
    "poem_lines": [
      "သူမက ဘဝတစ်ခုလုံးကို",
      "ပြည်သူအားလုံးအတွက် အသုံးချ",
      "မြှုပ်နှံခဲ့တယ်။",
      "သူမက ဘဝတစ်ခုလုံးကို",
      "နိုင်ငံအတွက် စွန့်လွှတ်ပေးဆပ်ခဲ့တယ်။",
      "တစ်နိုင်ငံလုံးရဲ့",
      "ပြည်သူတွေကတော့ သူမကို",
      "မေတ္တာပန်းဥယျာဉ်ထဲမှာ",
      "အလှကြည့် တယုတယနဲ့",
      "ဂုဏ်ပြုလို့ပေါ့။ ။"
    ],
    "notes": null,
    "release_date": null,
    "poem_type": null,
    "book_name": "ကမ္ဘာတည်မယ့် အာရှနှင်းဆီကဗျာများ",
    "poem_start_at_page": 218
  },
  {
    "title": "ပင်ကိုစွမ်းအား",
    "author": "ဖျာပုံနီလုံဦး",
    "language": "Burmese",
    "poem_lines": [
      "မုန်တိုင်း တိုက်ချင်သလောက် တိုက်။",
      "ဒီလှိုင်း ရိုင်းချင်သလောက် ရိုင်း။",
      "မတုန်မလှုပ်",
      "ကျောက်ရုပ်နှလုံးသား",
      "သူ့စွမ်းအား။ ။"
    ],
    "notes": null,
    "release_date": null,
    "poem_type": null,
    "book_name": "ကမ္ဘာတည်မယ့် အာရှနှင်းဆီကဗျာများ",
    "poem_start_at_page": 220
  },
  {
    "title": "မျိုးဆက်",
    "author": "ဖျာပုံနီလုံဦး",
    "language": "Burmese",
    "poem_lines": [
      "ဗိုလ်မင်းရောင်ရဲ့ မြေး",
      "အောင်ဆန်းဇာနည်ရဲ့ သွေး",
      "နှင်းဆီရနံ့ မွှေး။ ။"
    ],
    "notes": "(ဟိုက္ကူကဗျာ)",
    "release_date": null,
    "poem_type": "Haiku",
    "book_name": "ကမ္ဘာတည်မယ့် အာရှနှင်းဆီကဗျာများ",
    "poem_start_at_page": 222
  },
  {
    "title": "ငြိမ်းချမ်းရေး",
    "author": "ဖျာပုံနီလုံဦး",
    "language": "Burmese",
    "poem_lines": [
      "အမှောင်တံခါး သူ ဖွင့်သွားပြီ",
      "အလင်းချစ်သူများ ဝင်ကြလော့။",
      "အမုန်းစကား သူ ပိတ်သွားပြီ",
      "အပြုံးတရားများ ကြိုဆိုလျက်။",
      "မေတ္တာဖြင့်သာ အောင်နိုင်ရာသည်",
      "ငြိမ်းချမ်းရေးလမ်း ဖွင့်ထား၏။ ။"
    ],
    "notes": null,
    "release_date": null,
    "poem_type": null,
    "book_name": "ကမ္ဘာတည်မယ့် အာရှနှင်းဆီကဗျာများ",
    "poem_start_at_page": 224
  },
  {
    "title": "အကယ်၍သာ...",
    "author": "ဖျာပုံနီလုံဦး",
    "language": "Burmese",
    "poem_lines": [
      "အကယ်၍သာ လူထုခေါင်းဆောင်မှာ",
      "အပ်တိုတစ်ချောင်းသာ ရှိခဲ့ရင်. . .",
      "စစ်အာဏာရှင်တွေ ဘယ်လောက်များ",
      "နှလုံးတုန် ရင်ခုန်နေမလဲ",
      "မသိနိုင်ဘူးနော်။ ။"
    ],
    "notes": null,
    "release_date": null,
    "poem_type": null,
    "book_name": "ကမ္ဘာတည်မယ့် အာရှနှင်းဆီကဗျာများ",
    "poem_start_at_page": 226
  },
  {
    "title": "ယုံကြည်ချက်",
    "author": "ဖျာပုံနီလုံဦး",
    "language": "Burmese",
    "poem_lines": [
      "မေတ္တာနှင့် ဒေါသကြား",
      "စည်းနှစ်ခု ခြားထားပေမယ့်. . .",
      "သူမဟာ “ဒေါသ” ရန်သူကို ခွာ",
      "'မေတ္တာ' မိတ်ဆွေကို မွေး",
      "နွေးထွေးစွာ ပေါင်းဖက်ခဲ့...",
      "သူမရဲ့ ယုံကြည်ချက်က",
      "အဟိံသဝါဒီ အကြမ်းမဖက်ခြင်းနဲ့",
      "အောင်မြင်တဲ့ ငြိမ်းချမ်းရေးကို",
      "မေတ္တာနှင့် အနိုင်ယူလိုတာပါပဲ။ ။"
    ],
    "notes": null,
    "release_date": null,
    "poem_type": null,
    "book_name": "ကမ္ဘာတည်မယ့် အာရှနှင်းဆီကဗျာများ",
    "poem_start_at_page": 228
  },
  {
    "title": "ဆုတောင်းပါသည် မနှင်းဆီ",
    "author": "ဖျာပုံနီလုံဦး",
    "language": "Burmese",
    "poem_lines": [
      "အာဏာရှင်တစ်ခေတ်",
      "လူ့ကောက်ကျစ်ကို အမြစ်မကျန်",
      "တော်လှန်ခဲ့သော မနှင်းဆီ။",
      "စုပေါင်းအင်အား စွမ်းပကားဖြင့်",
      "လူသားဘဝ ငြိမ်းချမ်းရအောင်",
      "စွမ်းဆောင်ခဲ့သော မနှင်းဆီ။",
      "တောင်ပေါ်မြေပြန့် ခရီးဆန့်ကာ",
      "ကျေးလက်မှာနေ တစ်မြေတည်းဖွား",
      "တိုင်းရင်းသားများနှင့် စိတ်ထားညီညီ",
      "ပေါင်းဖက်ကြည်၍ တို့ပြည်ထောင်စု",
      "တည်ထောင်မှုတွက် ဖက်ဒရယ်",
      "ဒီမိုကရေစီနိုင်ငံ တည်ဆောက်နေသော မနှင်းဆီ။",
      "အမျိုးသားရေး ခွင့်တူပေး၍",
      "အေးတူပူမျှ ခံစားရစေ",
      "ဖေးမလက်တွဲ ဥမကွဲ",
      "သိုက်မပျက် ချစ်သက်မြဲစေ",
      "အဓွန့်ရှည်ရေး သွေးစည်းရေးတွက်",
      "ဆောင်ရွက်နေသော မနှင်းဆီ။",
      "နိုင်ငံအတွက် ပြည်သူ့အတွက်",
      "ရင့်ကျက်ခိုင်မာ သင့်ရဲ့ စေတနာ",
      "သင့်ရဲ့ မေတ္တာ အနစ်နာခံမှုကို",
      "တို့အားလုံး စုပေါင်း၍",
      "ဆုတောင်းလိုက်ပါသည်",
      "“အရာခပ်သိမ်း ငြိမ်းချမ်းရေး",
      "အောင်မြင်နိုင်ပါစေ မနှင်းဆီ”။"
    ],
    "notes": null,
    "release_date": null,
    "poem_type": null,
    "book_name": "ကမ္ဘာတည်မယ့် အာရှနှင်းဆီကဗျာများ",
    "poem_start_at_page": 230
  },
  {
    "title": "တစ်ယောက်တည်း",
    "author": "ဖျာပုံနီလုံဦး",
    "language": "Burmese",
    "poem_lines": [
      "သူမရဲ့ အပြုံး ချစ်မက်စရာ",
      "မိုနာလီဇာ ရှုံးလောက်ရဲ့",
      "ပန်းချီကားတစ်ချပ်ပမာ. . .",
      "သူမရဲ့ အလှ ရွှန်းပပျိုမျစ်",
      "ဒေဝစ္ဆရာ ရှုံးလောက်ရဲ့",
      "ဝဏ္ဏပဘာ ကလျာဖူးစသစ်သို့ . .",
      "သူမအဆင်း ဝင်းပလဲ့ကြည်",
      "ပန်းနှင်းဆီလို နီရဲသတ္တိ",
      "ဖခင်၏ သွေး ပေးဆပ်ထားသလို. . .",
      "တို့တိုင်းပြည်မှာ တစ်သက်မှာ တစ်ယောက်",
      "ထွန်းလင်းတောက်ခဲ့ပြီ",
      "အံ့လောက်ဖွယ်ပ ဂုဏ်ယူရ။ ။"
    ],
    "notes": null,
    "release_date": null,
    "poem_type": null,
    "book_name": "ကမ္ဘာတည်မယ့် အာရှနှင်းဆီကဗျာများ",
    "poem_start_at_page": 234
  },
  {
    "title": "ညီစေနော်",
    "author": "ဖျာပုံနီလုံဦး",
    "language": "Burmese",
    "poem_lines": [
      "အမျိုးသားခေါင်းဆောင်",
      "“အောင်ဆန်း” ဆို ဇာနည်ဘွား",
      "ထွန်းကားခဲ့ပြီ။",
      "လူထုခေါင်းဆောင် 'အောင်ဆန်း' ရဲ့",
      "မျိုးဆက်သွေး မွေးဖွားခဲ့ပြီ",
      "ဖအေနှင့် သမီး",
      "တိုင်းပြည်ရဲ့ မီးရှူးတန်ဆောင်",
      "ဗိုလ်မင်းရောင်သွေးအစစ်",
      "ပြည်သူက ချစ်ခဲ့ပြီ။",
      "တို့နိုင်ငံရဲ့ ရတနာ",
      "ကမ္ဘာမှာ ပြိုင်စံရှား",
      "တောက်ကြွားခဲ့ပြီ",
      "အနာဂတ်လင်းရောင်ခြည်",
      "ဒီမိုကရေစီတဲ့လား။",
      "တိုင်းရင်းသားစုံအညီနဲ့",
      "ရိုင်းပင်းအား ယုံကြည်လို့",
      "တို့ခေါင်းဆောင်ချီတဲ့ လမ်းကို",
      "မှန်းရည်ကာ ရှေ့သို့ဆက်",
      "တွဲလက်ခိုင်စေသား။"
    ],
    "notes": null,
    "release_date": null,
    "poem_type": null,
    "book_name": "ကမ္ဘာတည်မယ့် အာရှနှင်းဆီကဗျာများ",
    "poem_start_at_page": 236
  }
]