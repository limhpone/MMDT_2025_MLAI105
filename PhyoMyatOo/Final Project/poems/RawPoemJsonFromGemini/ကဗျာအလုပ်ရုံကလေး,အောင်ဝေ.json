[
    {
      "title": "အစဉ်အလာနှင့် ခေတ်ကဗျာ",
      "author": "မင်းလှညွန့်ကြူး",
      "language": "Burmese",
      "poem_lines": [
        "အော့ဇဝစ်က ဂျူးမမိခင်၊",
        "သားဖွားမြင်သော်",
        "သူ့ ရင်ဘယ်သို့ ရှိမည်နည်း။",
        "စာသင်ခန်းတွင် “အစဉ်လာ”သည်",
        "ကဗျာဆရာ့၊ ရင်ကမွေးဖွား",
        "ကဗျာသားကို၊ ဂုဏ်ဓားတစ်လက်",
        "ရသဓားတစ်လက်၊ အလင်္ကာဓားတစ်လက်",
        "ဓားသုံးလက်နှင့်၊ နက်နက်ထိုးစိုက်",
        "ခွဲလိုက်မွှေလိုက်၊ မြင်ရလိုက်သည်",
        "ရင်၌လှိုက်လှိုက်တုန်ခဲ့ရ။",
        "အရပ်ကောင်း၍ ကျောင်းစာအုပ်တွင်၊",
        "အလောင်းစင်သည်",
        "အပြင်အဆင်နှင့်တကား။",
        "“အော့ဇဝစ်”က ဂျူးမရင်သွေး၊",
        "သူကလေးထက် ငါ့သွေးငါ့သား၊",
        "တော်ပေသားဟု",
        "စိတ်များဖြေစရာလော။"
      ],
      "notes": "၁၉၆၉ ခုနှစ် စက်တင်ဘာလထုတ် ရှုမဝမဂ္ဂဇင်းမှာ ပါပါတယ်။",
      "release_date": "1969-09",
      "poem_type": "ခေတ်ပေါ်ကဗျာ",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 9
    },
    {
      "title": "ချစ်လွမ်းမျက်ရည်",
      "author": null,
      "language": "Burmese",
      "poem_lines": [
        "အချစ်လာသည်၊ ငိုင်ငိုင်လော ငိုင်ငိုင်",
        "မျက်ရည်ပါသည်။ အိုင်အိုင်လော အိုင်အိုင်"
      ],
      "notes": "မြားနတ်မောင် (ဇန်နဝါရီ ၁၉၉၉)ထဲက “မြန်မာ့ရနံ့ကဗျာ”။",
      "release_date": "1999-01",
      "poem_type": "ကာချင်း",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 10
    },
    {
      "title": "မျက်ရည်လည်ရွှဲ",
      "author": null,
      "language": "Burmese",
      "poem_lines": [
        "မျက်ရည်လည်ရွှဲ၊ လွမ်းသည့်ပွဲ",
        "ဆင်းရဲကြီးလှတယ်၊ ကြီးလှတယ်”"
      ],
      "notes": null,
      "release_date": "1999-01",
      "poem_type": "ကာချင်း",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 11
    },
    {
      "title": "တရုတ်လာသည်",
      "author": "ငါးစီးရှင်ကျော်စွာ",
      "language": "Burmese",
      "poem_lines": [
        "တရုတ်လာသည်၊ ယိုင်ယိုင်လော ယိုင်ယိုင်",
        "မြားမိုးရွာသည်၊ ဖြိုင်ဖြိုင်လော ပြိုင်ပြိုင်”"
      ],
      "notes": null,
      "release_date": null,
      "poem_type": "ကာချင်း",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 11
    },
    {
      "title": "ဘော်ဒိုးခရီးသည်",
      "author": "မောင်ညိုသာ (စစ်တွေ)",
      "language": "Burmese",
      "poem_lines": [
        "ပြင်သစ်ကျေးလက် နှင်းငွေ့သက်၍",
        "အေးစက်ချမ်းစိမ့်နေလေ၏။",
        "ခြေဗွေပေါက်၍၊ ရောက်ခဲ့ရပေ",
        "“ဘော်ဒိုး”ဒေသ မကျွမ်းရခင်၊",
        "ခရီးနှင်၍ ငါလျှင်ပြန်ရပေဦးမည်။"
      ],
      "notes": "ချယ်ရီမဂ္ဂဇင်းမှ။",
      "release_date": "1999-01",
      "poem_type": "လေးလုံးစပ်",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 11
    },
    {
      "title": "ပန်းနုမြူ နွေဦးပေါက်",
      "author": "ငခါး (ကွမ်းခြံကုန်း)",
      "language": "Burmese",
      "poem_lines": [
        "ငွေလရောင်အောက်က ငါအလွန်ချစ်တဲ့၊",
        "ကဗျာဖွဲ့ရာ နွံဝါဝါတိုးမြစ်ကြီးလည်း",
        "တဒီးဒီးစီးဆင်း တို့မျိုးဆက်ရဲ့သီချင်း",
        "ကြယ်စင်တွေဆီ အရှိန်ပြင်း",
        "အာရုံမြင် ကကြိုးခင်း",
        "သူသီဆိုကျောပိုး စီးဆင်းဆဲ",
        "နွံရောင်မြင်းရိုင်းအဝါရဲ့ည။"
      ],
      "notes": "စတိုင်သစ်မဂ္ဂဇင်းမှ။",
      "release_date": "1999-01",
      "poem_type": "လွတ်လပ်ကာရန်",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 12
    },
    {
      "title": "လမင်းကြေးမုံ",
      "author": "စည်သူငြိမ်း",
      "language": "Burmese",
      "poem_lines": [
        "လမင်းကြေးမုံ ငါ့စိတ်က",
        "အေးညွတ်အိကိုင်း မျှားလိုက်တော့",
        "ဧကန်မဆန်းကြယ်တဲ့ အဆန်းတကြယ်မှန်သမျှ",
        "ဒုက္ခတဖျပ်ဖျပ်",
        "သာယာစွာလှနေမြစ်ထဲ",
        "လေပျော့ကလေးဖျော့ရွ",
        "ဖြတ်လျှောက်စဉ်မှာ သင်ဖြူးပေါ်",
        "အကွက်ဆန်းထိုးကုန်ကြရဲ့။"
      ],
      "notes": "မဟေသီမဂ္ဂဇင်းမှ။",
      "release_date": "1999-01",
      "poem_type": "ခေတ်ပေါ်ကဗျာ",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 12
    },
    {
      "title": "အဘိုးအိုနှင့် ငှက်ကလေးများ",
      "author": "မောင်လင်းမြ",
      "language": "Burmese",
      "poem_lines": [
        "တစ်ဝက်တစ်ပျက်ပေါ်နေတဲ့ ကားပျက်တစ်စီးရဲ့ခေါင်းပိုင်း",
        "သံချေးတက်နေတာမသိ",
        "ဘာဆိုတာကိုလည်းမသိ",
        "ဘာတွေဖြစ်ခဲ့တယ်မသိ။",
        "နားနေကြတဲ့ ငှက်ကလေးတွေ",
        "ဟိုပြေးသည်ခုန်အသံတွေစုံ",
        "မြူးနေပုံများ အားကျစရာ။",
        "သည်နားရောက်လာတဲ့ အဘိုးအို",
        "မျက်ရည်တွေ ပါးမှာစိုရွှဲလို့",
        "ငိုနေတာပဲ ဖြစ်နိုင်ပါတယ်။",
        "ငှက်ကလေးတွေ သူ့အလိုလို ထပျံသွားကြတယ်လေ။"
      ],
      "notes": "မဟေသီမဂ္ဂဇင်း (ဇန်နဝါရီ ၁၉၉၉)။",
      "release_date": "1999-01",
      "poem_type": "ခေတ်ပေါ်ကဗျာ",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 13
    },
    {
      "title": "လှည့်စားခြင်း",
      "author": "စံလင်း",
      "language": "Burmese",
      "poem_lines": [
        "သူငယ်ချင်းတစ်ယောက်က ပြောတယ်",
        "သူ့ဘဝ မလှဘူးတဲ့။",
        "အဲဒါနဲ့ နီးစပ်ရာ စတိုးဆိုင်က",
        "အဝတ်လှလှတစ်စုံ ဝယ်ပေးပြီး",
        "ရုံခိုင်းလိုက်တယ်။",
        "အံမယ် ကြည့်လို့အကောင်းသား။"
      ],
      "notes": "စတိုင်သစ်မဂ္ဂဇင်း (ဇန်နဝါရီ ၁၉၉၉)။",
      "release_date": "1999-01",
      "poem_type": "ခေတ်ပေါ်ကဗျာ",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 14
    },
    {
      "title": "မိုးခိုတဲ့မိုး",
      "author": "တင်ညွန့်မြိုင် (သာစည်)",
      "language": "Burmese",
      "poem_lines": [
        "မြစ်ကို ဖောင်ပေါ်တင်ပြီး",
        "စုန်လာတဲ့ငါ့အဖို့",
        "ကမ်းပါးပေါ်က ငှက်တစ်ကောင်",
        "သူ့ အတောင်က ခါချလိုက်တဲ့",
        "ကျေးဇူးတရားတွေ",
        "ကမ်းလုံးလျှံခမ်းနား။"
      ],
      "notes": "ရုပ်ရှင်တေးကဗျာမဂ္ဂဇင်းမှ။",
      "release_date": "1999-01",
      "poem_type": "ခေတ်ပေါ်ကဗျာ",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 15
    },
    {
      "title": "ကလော",
      "author": "နိုင်မွန် (နှင်းဆီတစ်ရာ)",
      "language": "Burmese",
      "poem_lines": [
        "မြို့ကလေးဟာ ကမ္ဘာဦးတောင်ရိုင်းတွေကြားထဲ",
        "အသားကျဝပ်ခဲ့တယ်။",
        "နွေးနွေးထွေးထွေး အိပ်ရာကိုသာ",
        "ချောင်းမြောင်းနေတဲ့ အတွေးများက",
        "မီးပုံတွေအထပ်ထပ်ဖိုလို့။",
        "ရေခဲတွေ အရည်ပျော်တဲ့ နွေဦးပေါက်လာသည့်တိုင်",
        "ချစ်သူတင်ဆက်ဆဲ ရှုခင်းတွေကတော့",
        "အေးစက်လို့ ကောင်းနေတုန်းပေါ့။"
      ],
      "notes": "ရုပ်ရှင်တေးကဗျာမဂ္ဂဇင်းမှ။",
      "release_date": "1999-01",
      "poem_type": "ခေတ်ပေါ်ကဗျာ",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 15
    },
    {
      "title": "အနတ္တကဗျာဆရာညည်းချင်း",
      "author": "ဇော်(ပျဉ်းမနား)",
      "language": "Burmese",
      "poem_lines": [
        "လောဘ ဒေါသ မောဟ",
        "အဟောဝတ ပေါလှတဲ့ကမ္ဘာ",
        "သားငါးငတ်သော “ကွာရှာကော”တဲ့။"
      ],
      "notes": "ချယ်ရီမဂ္ဂဇင်းမှ။",
      "release_date": "1999-01",
      "poem_type": "ခေတ်ပေါ်ကဗျာ",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 16
    },
    {
      "title": "ကျွန်မ၏မိတ်ဆွေများ",
      "author": "ကြည်အေး",
      "language": "Burmese",
      "poem_lines": [
        "“ဆန်ကြမ်းစား၍ သားငါးငတ်သော၊",
        "ကွာရှာကော*ဟု ဖောသွပ်အားပြတ်၊",
        "မွတ်သိပ်ရောဂါ အာဖရိက၊",
        "ဟိုမှာစတင် လူ့ဘဝမြတ်၊",
        "ဖြစ်မနပ်သည့် မတ်တတ်မပြေး၊",
        "ခြေထောက်ကွေးခွင် ကလေးလူနာ၊ မကုသာဘူး”"
      ],
      "notes": "ရှုမဝမဂ္ဂဇင်း၊ မေ ၁၉၇၂။",
      "release_date": "1972-05",
      "poem_type": "ခေတ်ပေါ်ကဗျာ",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 16
    },
    {
      "title": "ပြယုဂ်",
      "author": "ရဲသစ်နီ",
      "language": "Burmese",
      "poem_lines": [
        "ထပ်တူပြုလုပ်မှုတွေကြားက",
        "နုထွားထွားနေတဲ့ အရိပ်လို",
        "အကောင်တစ်ကောင်ပေါ့",
        "သူ့ ကောက်ကြောင်းကိုသူ အယောင်ဆောင်အရုပ်ရေးရင်း",
        "ဝင်ရိုးစွန်းဖွဲ့ တေးသွားကိုများ",
        "ဝါးစားနေလိုက်တာ",
        "သွားမပါတဲ့ သွားဖုံးအတုကြီးနဲ့။"
      ],
      "notes": "မဟေသီမဂ္ဂဇင်းမှ။",
      "release_date": "1999-01",
      "poem_type": "ခေတ်ပေါ်ကဗျာ",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 17
    },
    {
      "title": "ပြီးခဲ့တဲ့လေးလက ဆိုခဲ့တဲ့သီချင်း",
      "author": "စန်းဦး",
      "language": "Burmese",
      "poem_lines": [
        "အကယ်က ကိုယ့်ကြမ္မာနဲ့ကိုယ်",
        "ကိုယ့်ဖြစ်စဉ်နဲ့ကိုယ်",
        "ကိုယ့်လေးလကိုတောင် ကိုယ်မေ့ခဲ့တာကွာ",
        "သီချင်းလေးတစ်ခုပဲ ရခဲ့ပါတယ်",
        "မင်းဘဝကို ခိုးဝှက်ပြီး သီဆိုခဲ့တယ်လို့",
        "စွပ်စွဲရက်လေတော့",
        "ငါက အဲဒီအရက်ခွက်ကိုပဲ ပြန်အန်ထုတ်ပြရမလား",
        "အဲဒီကန့်လန့်ကာကိုပဲ ပြန်ချလိုက်ရမလား",
        "တကယ်က အရက်ဆိုင်နဲ့ ဇာတ်ခုံ",
        "ငါဘယ်ကို ရောက်ခဲ့မှန်းတောင် မသိပါဘူး",
        "ပြီးခဲ့တဲ့လေးလလောက်က ဆိုပါတော့။"
      ],
      "notes": null,
      "release_date": "1999-01",
      "poem_type": "ခေတ်ပေါ်ကဗျာ",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 18
    },
    {
      "title": "မိုးခိုတဲ့မိုး",
      "author": "တင်ညွန့်မြိုင်(သာစည်)",
      "language": "Burmese",
      "poem_lines": [
        "မြစ်ကိုဖောင်ပေါ်တင်ပြီး",
        "စုန်လာတဲ့ငါ့အဖို့",
        "ကမ်းပါးပေါ်ကငှက်တစ်ကောင်",
        "သူ့အတောင်က ခါချလိုက်တဲ့",
        "ကျေးဇူးတရားတွေ",
        "ကမ်းလုံးလျှံခမ်းနား။"
      ],
      "notes": "ရုပ်ရှင်တေးကဗျာမဂ္ဂဇင်းမှ။",
      "release_date": "1999-01",
      "poem_type": "ခေတ်ပေါ်ကဗျာ",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 19
    },
    {
      "title": "မိုးတိမ်များကို စွန့်ခွာခြင်း",
      "author": "မောင်ယဉ်နိုင်(မုံရွာ)",
      "language": "Burmese",
      "poem_lines": [
        "ကမ္ဘာကြီးဆိုလား မသိသားငြိမ်ဆိတ်",
        "ဟောဒီတမာရိပ်အာဝါသပေါ့",
        "သူငယ်မရဲ့",
        "ပါးကွက်ကျားလေးနွမ်းတဲ့အောင်",
        "အနမ်းရာထောင်ထိရှ",
        "သူ့ခဏလေးမှာ",
        "ပြေးဆော့နေတဲ့ တိမ်အရုပ်တွေ",
        "စုတ်ရိကြေမွသွားခဲ့ပါသတဲ့။",
        "ကောင်းကင်ကြီးကိုရှက်",
        "သစ်ပင်ကြီးကို ရှက်",
        "သိုးငယ်အုပ်ကို ရှက်",
        "အနေခက်ခက်နဲ့",
        "ခြွေရက်သူကြီးရဲ့ ရင်အုံထက်မှာ",
        "မျက်နှာလေးဝှက်ရင်း",
        "လက်သည်းလေးနဲ့ ဖွဖွခြစ်ရင်း",
        "သက်ပြင်းတွေရှည်ခဲ့ကြ",
        "ကြားလေနု လမ်းစပျောက်ပါကော။",
        "နေနီညို",
        "ရွှေအိုရင့်တော့",
        "ထင့်ခနဲထိတ်ခနဲ",
        "စိတ်ထဲမလုံ",
        "မောင်ကြီးတောပြန်ကြုံမှဖြင့်",
        "ဖော်ပေါင်းရေခပ်ဆုံမှဖြင့်",
        "အိမ်ဝင်အချိန်ကုန်မှဖြင့်",
        "ခွင့်ပန်တိုးလျှိုး (မျက်ဝန်းမှာတော့)",
        "အလွမ်းမိုးရီမှောင်",
        "ကြိုးကြာတွေတောင်ပြိုသတဲ့။"
      ],
      "notes": "မြားနတ်မောင် မဂ္ဂဇင်း (ဖေဖော်ဝါရီ ၁၉၉၉)။",
      "release_date": "1999-02",
      "poem_type": "ခေတ်ပေါ်ကဗျာ",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 21
    },
    {
      "title": "ရထားပေါ်ကပြတင်း",
      "author": "မင်းဒီ",
      "language": "Burmese",
      "poem_lines": [
        "မြင်ကွင်းတွေအားလုံး",
        "ကိုယ်စောင်း ဝင်တိုက်",
        "ရိုးတိုးရိပ်တိတ်ကလေး",
        "ဟောဒီဘဝတွေ",
        "ဖြစ်ပျက်ခဲ့ကြ",
        "ဘယ်ရှုခင်းကိုမှ ဖမ်းယူမဆုပ်ကိုင်နိုင်ခင်",
        "သံသရာထဲ ပြေးဝင်သွားလိုက်ရတာ",
        "ဟော... ဒီမှာကြည့်",
        "လေတိုးသံများ။"
      ],
      "notes": "ကလျာမဂ္ဂဇင်းမှ။",
      "release_date": "1999-02",
      "poem_type": "ခေတ်ပေါ်ကဗျာ",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 23
    },
    {
      "title": "ဂမ္ဘီရချုပ်ရိုး",
      "author": "မောင်အောင်နီ",
      "language": "Burmese",
      "poem_lines": [
        "လောကဓံတရားဟာ နေ့ညချုပ်ရိုးသီလို့",
        "“နှစ်ကိုယ့်တစ်စိတ်မျက်လှည့်”ပြသ။",
        "နေကြတ် လကြတ် သံပတ်အသက်တု",
        "မွန်းကျပ်ကျပ်နဲ့",
        "ဘုမသိဘမသိ ငါ့လိုကောင်ကလည်း",
        "ခပ်ကောက်ကောက်မှန်ရိပ်ပေါ်ဖြတ်သွား",
        "“လှရဲ့လား.. ဟင်"
      ],
      "notes": "မဟေသီမဂ္ဂဇင်းမှ။",
      "release_date": "1999-02",
      "poem_type": "ခေတ်ပေါ်ကဗျာ",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 24
    },
    {
      "title": "ကျွန်မနှင့် ကိုယ်ဝန်သည်များ",
      "author": "ဖြူမွန်",
      "language": "Burmese",
      "poem_lines": [
        "“မြစ်ကျဉ်းတစ်ခုပေါ် တောင်ပံတစ်ခု အရေခွံတစ်ခု ကန့်လန့်ဖြတ်ကျခဲ့”"
      ],
      "notes": "မဟေသီမဂ္ဂဇင်းမှ။",
      "release_date": "1999-02",
      "poem_type": "ခေတ်ပေါ်ကဗျာ",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 24
    },
    {
      "title": "မြစ်ကျဉ်း",
      "author": "မျိုးမင်းညိန်း",
      "language": "Burmese",
      "poem_lines": [
        "“(အလျင်အမြှောက် ဧရိယာညီမျှခြင်းအန္တ ရာယ်)",
        "အသစ်တီထွင်ထားတဲ့ ကစားကွင်းမှမဟုတ်တာ",
        "ကျဉ်းချင်လွန်းလို့ ကျဉ်းလိုက်ရတာမှ မဟုတ်တာ”"
      ],
      "notes": "ရုပ်ရှင်တေးကဗျာမဂ္ဂဇင်းမှ။",
      "release_date": "1999-02",
      "poem_type": "ခေတ်ပေါ်ကဗျာ",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 24
    },
    {
      "title": "ဒီတစ်နှစ်ဆောင်းရာသီအတွေး",
      "author": "ပိုင်",
      "language": "Burmese",
      "poem_lines": [
        "“ဒီလိုနဲ့ ဆောင်းရာသီကြီးကတော့",
        "တစ်လျှောက်လုံးပြာနေရော့မယ်",
        "ငါ့မှာတော့ ပါရီမြို့ကြီးလောက်စိတ်ကူးတွေနဲ့",
        "နှင်းတွေကျလို့”"
      ],
      "notes": null,
      "release_date": "1999-02",
      "poem_type": "ခေတ်ပေါ်ကဗျာ",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 25
    },
    {
      "title": "ပြည်မြို့",
      "author": "မိုနေးသစ်",
      "language": "Burmese",
      "poem_lines": [
        "“သင်္ဘောလက်ရန်းတိုင်တွေမှီနွဲ့",
        "နှစ်ထပ်အိမ်ကလေးနဲ့ တူသတဲ့",
        "ပါရီလမ်းထဲက ရိုတွန်းကဖေးဆိုင်ပန်းချီကား",
        "ပြောင်းလဲချိတ်ဆွဲထားခဲ့”"
      ],
      "notes": "ရုပ်ရှင်တေးကဗျာမဂ္ဂဇင်းမှ။",
      "release_date": "1999-02",
      "poem_type": "ခေတ်ပေါ်ကဗျာ",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 25
    },
    {
      "title": "အိပ်မက်ဥယျာဉ်",
      "author": "နိုင်မွန် (နှင်းဆီတစ်ရာ)",
      "language": "Burmese",
      "poem_lines": [
        "“မှားယွင်းစွာ တလဲ့လဲ့အပြာရောင်ကို",
        "စတင်တွေ့ရှိလိုက်စဉ်ကတည်းက",
        "အစည်ပင်ဆုံး ဖြစ်ထွန်းသီးပွင့်လာခဲ့တဲ့",
        "ဥယျာဉ်ဟောင်းထောင့်မှာ",
        "အက္ခရာတွေကျော်ကျော်ပြီး ဖတ်နေတတ်တော့တယ်။",
        "ကမ္ဘာဦးကျိန်စာရဲ့ အကြေးခွံတွေပဲဖြစ်မှာပါ”"
      ],
      "notes": "မဟေသီမဂ္ဂဇင်းမှ။",
      "release_date": "1999-02",
      "poem_type": "ခေတ်ပေါ်ကဗျာ",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 26
    },
    {
      "title": "ပြန်မလှည့်တော့ဘူး",
      "author": "မောင်ရင်ဆု",
      "language": "Burmese",
      "poem_lines": [
        "“မျက်လွှာချလိုက်ခါမှာ မြင်ရမယ့်အဝေးကို",
        "မျက်တောင်မခတ်တမ်း ငေးရင်းက",
        "ခြေဖနောင့်ဖက် မျက်နှာပြန်လှည့်ဖို့ မပြောချင်ပါနဲ့ကွယ်",
        "လေပြည်ထဲ ပန်းတိုင်းရနံ့ထုံနေသားနဲ့",
        "နှလုံးသားကို အမှောင်ချပြီး နင်နေခဲ့လည်း",
        "နေခဲ့စမ်းပါတော့ကွယ်”"
      ],
      "notes": "စတိုင်သစ်မဂ္ဂဇင်းမှ။",
      "release_date": "1999-02",
      "poem_type": "ခေတ်ပေါ်ကဗျာ",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 26
    },
    {
      "title": "ညနေစာပွဲတော်",
      "author": "လှိုင်းထက်",
      "language": "Burmese",
      "poem_lines": [
        "“ဂမူမက်တီမြစ် ဖြစ်စဉ်ကို",
        "ငါကူညီလွမ်းပေးဖို့ မဆုံးခင်",
        "တွေးမိတာက",
        "ကမ္ဘာပေါ်မှာ လူသားအချင်းချင်း",
        "(အဲဒီမြစ်ဖြစ်စဉ်လို)",
        "ညနေစာပွဲတော်တွေအကြောင်းပေါ့”"
      ],
      "notes": "သောင်းပြောင်းထွေလာမဂ္ဂဇင်းမှ။",
      "release_date": "1999-02",
      "poem_type": "ခေတ်ပေါ်ကဗျာ",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 27
    },
    {
      "title": "အောင်ဟိတ်ချောင်း",
      "author": "စည်သူငြိမ်း",
      "language": "Burmese",
      "poem_lines": [
        "အစိမ်းရဲ့ ညှို့ကွင်းထဲနေရောင်ခြည်ငြိနေ",
        "ကန်စွန်းတောထဲကိုယ်ကလေးတိုးဝင်သွား",
        "ဆူးကြောင့်တော့ ရှကွဲမသွားပါဘူး",
        "ငါးရဲ့ကိုယ့်ရနံ့ ထုံမွှန်အေးအီ",
        "ဘဝရှိ တံခါးမဲ့တဲကလေးတွေ",
        "ကမ်းတစ်လျှောက်ပေါက်ရောက်နေရှာ",
        "ဗေဒါတွေ သူရဲကောင်းများ။"
      ],
      "notes": "နွယ်နီမဂ္ဂဇင်းမှ။",
      "release_date": "1999-02",
      "poem_type": "ခေတ်ပေါ်ကဗျာ",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 28
    },
    {
      "title": "နှောင်ကြိုး ဝေးရာ",
      "author": "မြတ်",
      "language": "Burmese",
      "poem_lines": [
        "“မောလျနွမ်းရိပ်၊ အိပ်မက်ဆီလာ",
        "မာယာချစ်စိတ်၊ အိမ်မွေ့ မိတဲ့",
        "နှောင်တည်း ရစ်ငင်၊ မချည်ချင်လည်း",
        "ကိုယ်ပဲ သိလျက်၊ အသိခက်ပေါ့",
        "မေ့တော့မောင်ရယ်၊ မရုန်းဖယ်မိ",
        "ဆူးခက်ငြိလို့”"
      ],
      "notes": "မဟေသီမဂ္ဂဇင်းမှ။",
      "release_date": "1999-03",
      "poem_type": "လေးလုံးစပ်",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 30
    },
    {
      "title": "ဒိုင်နိုဆောနှင့် ပန်းလိပ်ပြာ",
      "author": "ဒဂုန်တာရာ",
      "language": "Burmese",
      "poem_lines": [
        "“ဖန်စပြိုးပြက်၊ (ဖိတ်) လက်ရုပ်ပုံ",
        "လွဲမှား (စိတ်) ထင်၊ အမြင်မတူ”",
        "သုတေသန၊ ပညာရှင်တို့က",
        "ရှာဖွေတွေ့ လောက်၊ ကျောက်ဖြစ်ရုပ်ကြွင်း",
        "ယနေ့ မော်ဒန်ခေတ်တွင်၊ ဒိုင်နိုဆောရုပ်ကလေး",
        "စိတ်ကူးပုံသေး၊ ကလေးကစားစရာ",
        "စားပွဲပေါ်မှာ၊ အလှတင်ထားကြပကော”"
      ],
      "notes": "ရုပ်ရှင်တေးကဗျာမဂ္ဂဇင်း (မတ် ၁၉၉၉)။",
      "release_date": "1999-03",
      "poem_type": "လွတ်လပ်ကာရန်",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 31
    },
    {
      "title": "နှင်းခွဲမီး",
      "author": "အေသင်မျိုး",
      "language": "Burmese",
      "poem_lines": [
        "ခြေကျင်ခရီးတွေ မျိုးမပြုန်းခင်",
        "တယုတယ ခေါက်သိမ်းခဲ့တဲ့",
        "မြေနီလမ်းလေး။",
        "တမ်းတမ်းတတ..။",
        "ခေတ်လွန်လူတချို့ လရောင်ကို",
        "ဗို့အားမြှင့်စက်မတပ်ခင်",
        "လမင်းနဲ့ ရွာရိုးတစ်လျှောက်",
        "လူပျိုလှည့်ချင်မိသူ။",
        "လွတ်လွတ်လပ်လပ် ...။",
        "တုံးမခေါက်ခင် ပြယ်သွားတဲ့",
        "ကြယ်တချို့ ရေ လမ်းကြားတွေထဲ",
        "နှင်းခါးများပိတ်ဆို့။",
        "ထူထူထပ်ထပ်...။"
      ],
      "notes": "ကလျာမဂ္ဂဇင်းမှ။",
      "release_date": "1999-03",
      "poem_type": "ခေတ်ပေါ်ကဗျာ",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 32
    },
    {
      "title": "တန့်ကြည့်တောင်",
      "author": "ခင်ဇော်မြင့်",
      "language": "Burmese",
      "poem_lines": [
        "ဇာတ်လမ်းအရ တောနှင့်တောင်က",
        "အချိတ်အဆက်မမိလေတော့",
        "စကားဝါပင်လို တိတ်တိတ်ကြွေနေရကြောင်း",
        "ချိတ်ဆွဲထားတဲ့ခေါင်းလောင်းလို တိတ်တိတ်နေရကြောင်း",
        "မြစ်မင်းကို မှန်ထောင်ပြမိတယ်။",
        "ရင်ပြင်တော်မှာ ကလေးလေးတွေက",
        "လေယာဉ်ပျံရှပ်ထိုးကစားလို့။",
        "အစီအစဉ်အရ နေရောင်က",
        "ငါးတစ်ကောင်ကို ဆလိုက်ထိုးမပြတော့",
        "စိတ်နဲ့ စေတီဟောင်းကို ထုံးဖြူဖြူသုတ်ပြီးကြောင်း",
        "ခြေတော်ရာကို ရွှေအတိချပြီးကြောင်း",
        "မြစ်မင်းကို မှန်ထောင်ပြရင်း",
        "ရနံ့တစ်ခု၏ တစ်နေ့တာ",
        "ကျောက်သားမှာ မင်ပြာနဲ့ရေးခဲ့တယ်။"
      ],
      "notes": "မြားနတ်မောင်မဂ္ဂဇင်းမှ။",
      "release_date": "1999-03",
      "poem_type": "ခေတ်ပေါ်ကဗျာ",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 34
    },
    {
      "title": null,
      "author": "စံညိမ်းဦး",
      "language": "Burmese",
      "poem_lines": [
        "အဆင်းက ကြယ်ဝင်စား",
        "လွမ်းချင်းတွေလို ဆွေးဆွေးနီ။",
        "ဒီမှာ မေတ္တာတရားရဲ့ပုံတူတောင်တန်းများ",
        "မျှော်လင့်စိမ်းနဲ့ ညို့ညို့တောအုပ်များ",
        "မိုးသည်းနှင်းထန်ဥတုများ",
        "ကောင်းကင်တစ်ခိုက လိုရာဆိုက်ငှက်လေးများကို",
        "ကြည့်မြင်တိုင်း အထူးပင်မှိုင်းလာသော",
        "ဆွတ်ကျင်လှိုင်းများ。",
        "ဪ... အိမ်ရနံ့ဝင်နေတဲ့ အဖျားငွေ့ငွေ့ တွေက",
        "ကျွန်တော့်တံခါးပေါက်ကို တဒေါက်ဒေါက်ခေါက်လို့။"
      ],
      "notes": "ရုပ်ရှင်တေးကဗျာမဂ္ဂဇင်းမှ။",
      "release_date": "1999-03",
      "poem_type": "ခေတ်ပေါ်ကဗျာ",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 35
    },
    {
      "title": "တန့်ကြည့်တောင်",
      "author": "ခင်ဇော်မြင့်",
      "language": "Burmese",
      "poem_lines": [
        "ဇာတ်လမ်းအရ တောနှင့်တောင်က",
        "အချိတ်အဆက်မမိလေတော့",
        "စကားဝါပင်လို တိတ်တိတ်ကြွေနေရကြောင်း",
        "ချိတ်ဆွဲထားတဲ့ခေါင်းလောင်းလို တိတ်တိတ်နေရကြောင်း",
        "မြစ်မင်းကို မှန်ထောင်ပြမိတယ်။",
        "ရင်ပြင်တော်မှာ ကလေးလေးတွေက",
        "လေယာဉ်ပျံရှပ်ထိုး ကစားလို့။",
        "အစီအစဉ်အရ နေရောင်က",
        "ငါးတစ်ကောင်ကို ဆလိုက် ထိုးမပြတော့",
        "စိတ်နဲ့ စေတီဟောင်းကို ထုံးဖြူဖြူသုတ်ပြီးကြောင်း",
        "ခြေတော်ရာကို ရွှေအတိချပြီးကြောင်း",
        "မြစ်မင်းကို မှန်ထောင်ပြရင်း",
        "ရနံ့တစ်ခု၏ တစ်နေ့တာ",
        "ကျောက်သားမှာ မင်ပြာနဲ့ရေးခဲ့တယ်။"
      ],
      "notes": "မြားနတ်မောင်မဂ္ဂဇင်းမှ။",
      "release_date": "1999-03",
      "poem_type": "ခေတ်ပေါ်ကဗျာ",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 38
    },
    {
      "title": null,
      "author": "အေးမင်းစော",
      "language": "Burmese",
      "poem_lines": [
        "ညနေခင်း ဆူးလေမှတ်တိုင်",
        "ခိုလေးတွေကို အစာကျွေးချင်ပေမဲ့",
        "အိတ်ကပ်ကခွင့်မပြု။",
        "ဒီနေ့ မနက်ဖြန်",
        "ခြေတစ်နေရာလက်တစ်နေရာမြဲဖို့",
        "သူ့ကိုအခါများစွာမှာလိုပဲ",
        "မေ့ထားခဲ့ရ။",
        "ကာဘွန်ငွေ့ များကြားမှာ",
        "ခပ်လှမ်းလှမ်းက ဆည်းလည်းသံတွေ",
        "ငါ့ကိုအရှက်ရစေတယ်။"
      ],
      "notes": "ရနံ့သစ်မဂ္ဂဇင်းမှ။",
      "release_date": "1999-04",
      "poem_type": "ခေတ်ပေါ်ကဗျာ",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 39
    },
    {
      "title": "အဖေနဲ့ အမေ",
      "author": "အိုအောင်",
      "language": "Burmese",
      "poem_lines": [
        "အဖေက ကျွန်တော့်ကို က",
        "ဒုတိယကမ္ဘာစစ်အကြောင်း",
        "လွတ်လပ်ရေးတိုက်ပွဲတွေအကြောင်း",
        "ရဲစွမ်းသတ္တိအကြောင်း",
        "ပြောပြတယ်။",
        "အမေက ကျွန်တော့်ကို",
        "ရတနာသုံးပါးမဖို့",
        "သူတစ်ထူး ကျေးဇူးသိဖို့",
        "မေတ္တာတရားလက်ကိုင်ထားဖို့",
        "ပြောပြတယ်။",
        "ကျွန်တော့်အတွက်",
        "သန်မာတဲ့တံတားတစ်ခုဖြစ်ခဲ့ပြီး",
        "အမေကတော့",
        "ကြာပွင့်တွေနဲ့ ရေကန်တစ်ကန်",
        "ဖြစ်ခဲ့တယ်။"
      ],
      "notes": "မြားနတ်မောင်မဂ္ဂဇင်းမှ။",
      "release_date": "1999-04",
      "poem_type": "ခေတ်ပေါ်ကဗျာ",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 39
    },
    {
      "title": "ရနံ့ရထား",
      "author": "မောင်လင်းမြ",
      "language": "Burmese",
      "poem_lines": [
        "ရထားဆိုက်ပြန်ပြီလေ ...",
        "သက္ကရာဇ်ရေစီးမှာ",
        "ကာလရနံ့တွေ ပျော်ဝင်နေပုံများ",
        "ဘယ်သူမှ သံသယမရှိကြပါနဲ့။",
        "အလွမ်းတွေမွန်းနေတဲ့",
        "ရွှေအိုပိတောက်တွေရဲ့",
        "ဂီတပွင့်ဖတ်တွေပါ။"
      ],
      "notes": "မဟေသီမဂ္ဂဇင်းမှ။",
      "release_date": "1999-04",
      "poem_type": "ခေတ်ပေါ်ကဗျာ",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 41
    },
    {
      "title": "ရထားပေါ်မှာ",
      "author": "နရီမင်း",
      "language": "Burmese",
      "poem_lines": [
        "အထက်တန်းတွဲတစ်တွဲပေါ်",
        "ဆိုဖာကို ခေါင်းမှီလို့",
        "လက်ထဲက ဘီယာကိုဖွင့်သောက်ခါနီး",
        "ပျင်းပျင်းရှိတာနဲ့",
        "ဘူတာထဲလှမ်းကြည့်မိတော့",
        "ရေသည်ကောင်မလေးခမျာ ဆင်း ရဲ လိုက် ကာ",
        "အဲဒီဘဝအမောကို",
        "ဘီယာနဲ့ ခပ်မြန်မြန်မျှောချလိုက်ရ",
        "ရှေ့မှာ တောအုပ်စိမ်းစိမ်းတွေ",
        "ရောက်လာတော့မှာမို့။"
      ],
      "notes": "သောင်းပြောင်းထွေလာမဂ္ဂဇင်းမှ။",
      "release_date": "1999-04",
      "poem_type": "ခေတ်ပေါ်ကဗျာ",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 42
    },
    {
      "title": "နောက်ဆက်တွဲ ပိတောက်",
      "author": "မောင်သင်းပန်",
      "language": "Burmese",
      "poem_lines": [
        "ပြန်လည်တွေ့ဆုံခြင်းဆိုတာ",
        "ငရုတ်သီးစပ်စပ် နှမ်းဖတ်ချဉ်သုပ်တစ်ပွဲပါပဲ",
        "ပိတောက်ရယ်",
        "အဲဒီည",
        "ဂျပန်ဖရဲသီးစိတ်တစ်စိတ်",
        "ကောင်းကင်မှာ ချိတ်ထားတဲ့ည",
        "လိပ်ခုံးခန်းမ ကျယ်ကျယ်မှာ",
        "ပေကလပ် ပေကလပ်တွေ ဧည့်ခံပွဲကျင်းပတဲ့ည",
        "လမ်းဘေးဆိုင်တစ်ဆိုင်မှာ",
        "ကျွန်တော်နဲ့ ပိတောက်ထိုင်ကြတယ်။",
        "ကျွန်တော်က ရှင်နေမင်းကြီးထဲက",
        "စိတ်ကူးရုပ်ပုံ အကြောင်းပြောတယ်",
        "မိုးဦးလေဦးအကြောင်းပြောတယ်",
        "တိုက်ကြီးများနဲ့ သမုဒ္ဒရာအကြောင်းပြောတယ်",
        "ပိတောက်က ကြက်သွန်တစ်တက်နှစ်တက်အကြောင်း ပြောတယ်",
        "လေဘာတီရဲ့ “တုံးကျော်မ”သီချင်းအကြောင်း ပြောတယ်။",
        "“ယမား”ကိုဖြတ်ခဲ့တဲ့ “အေးမ”အကြောင်းပြောတယ်။"
      ],
      "notes": "ကလျာမဂ္ဂဇင်းမှ။",
      "release_date": "1999-04",
      "poem_type": "ခေတ်ပေါ်ကဗျာ",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 43
    },
    {
      "title": "အမှန်နဲ့အမှားများ",
      "author": "လင်းတည်ဦး",
      "language": "Burmese",
      "poem_lines": [
        "ကျောင်းကပြန်လာတဲ့ ကလေးတချို့",
        "သူတို့လေ့ကျင့်ခန်းစာအုပ်တွေ ကိုယ်စီထုတ်လို့",
        "စာအုပ်ထဲက အမှန်နဲ့အမှား သင်္ကေတတွေ",
        "(ဒီသင်္ကေတတွေက သူတို့မိဘတွေအဖို့တော့",
        "အရေးကြီးမှာ အသေအချာပါပဲ)",
        "တစ်ဦးချင်းစီ ရေတွက်ကြ။",
        "ပြီးတော့ ဘယ်သူက အမှန်အများဆုံး",
        "ဘယ်သူက အမှားအများဆုံးဆိုတာ",
        "ရယ်ရယ်မောမော အော်ဟစ်ကြေညာလိုက်ကြတယ်။"
      ],
      "notes": "မြားနတ်မောင်မဂ္ဂဇင်းမှ။",
      "release_date": "1999-04",
      "poem_type": "ခေတ်ပေါ်ကဗျာ",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 45
    },
    {
      "title": "ဘဝသစ်ပင်",
      "author": "မိုဃ်းဇော်",
      "language": "Burmese",
      "poem_lines": [
        "သက်တံလေးအကွေး",
        "ငှက်ကလေးတွေတေးဆိုမှ",
        "ငါ့သစ်ပင်မှာ ပန်းတွေပြန်ပြီးပွင့်မှာလား",
        "မနက်ဖြန်ဟာ ဘယ်တော့လဲ။",
        "ခုတော့ ငါ့သစ်ပင်ဟာ",
        "ထင်းဖြစ်ခဲ့ရပြီ။"
      ],
      "notes": "ရနံ့သစ်မဂ္ဂဇင်းမှ။",
      "release_date": "1999-04",
      "poem_type": "ခေတ်ပေါ်ကဗျာ",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 46
    },
    {
      "title": "တော",
      "author": "ခရမ်းပြာထက်လူ",
      "language": "Burmese",
      "poem_lines": [
        "ရေတံခွန်ကို နားနဲ့ပြေးကပ်ထား",
        "သစ်ပင်တွေ သီချင်းဆိုကြမ်းလည်းရတယ်",
        "လူစစ်စစ်က စတင်စိမ်းလန်းတာ",
        "ဒါ၊ ပထမဆုံး...",
        "မြို့ကြီးမှာ မေတ္တာထားပြီး",
        "မိုးရာသီ ရောက်လာပုံကို",
        "မိန်းမတစ်ယောက် နောက်ကျောဖြတ်လျှောက်သွားပုံနဲ့",
        "ပြတာတောင် မထူထောင်နိုင်တဲ့စိတ်",
        "တောမှာပိတ်မိနေခဲ့ပြီ။"
      ],
      "notes": "စတိုင်သစ်မဂ္ဂဇင်းမှ။",
      "release_date": "1999-04",
      "poem_type": "ခေတ်ပေါ်ကဗျာ",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 46
    },
    {
      "title": null,
      "author": "မိုးဝေး",
      "language": "Burmese",
      "poem_lines": [
        "ငါ့မှာ ဒဏ်ရာ တဖြည်းဖြည်းလေးလံလာတဲ့",
        "ဦးခေါင်းတစ်လုံးရှိတယ်",
        "တစ်လမ်းလုံး ပခုံးပေါ်မှာ ညွတ်ကျလို့။",
        "ငါ့မှာ တဖြည်းဖြည်းဆူဝေလာတဲ့",
        "နှလုံးသားတစ်ခုရှိတယ်",
        "တစ်ညလုံး ရင်အုံထဲမှာ လောင်မြိုက်လို့။",
        "ချစ်ခြင်းမေတ္တာလား အစာရေစာလား",
        "သူတို့က ပျောက်ဆုံးသွားတဲ့",
        "မျှော်လင့်ချက်တွေအကြောင်းမေးတယ်",
        "ငါက မိုးကောင်းကင်ပေါ်က",
        "ကြယ်တာရာတွေဆီ ညွှန်ပြလိုက်တယ်။"
      ],
      "notes": "ရုပ်ရှင်တေးကဗျာမဂ္ဂဇင်းမှ။",
      "release_date": "1999-04",
      "poem_type": "ခေတ်ပေါ်ကဗျာ",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 48
    },
    {
      "title": "နောက်ဆက်တွဲပိတောက်",
      "author": "မောင်သင်းပန်",
      "language": "Burmese",
      "poem_lines": [
        "စာအုပ်ဆိုင်ရှေ့မှာ ဝေးနေတုန်း",
        "ဖြုန်းဆို ကျွန်တော့်ပခုံးကို လာပုတ်တယ်။",
        "“ဘယ်သူပါလိမ့်”",
        "ပိတောက်လေ",
        "ကျွန်မနာမည် ပိတောက်လေ၊ မမှတ်မိတော့ဘူးလား”",
        "ပင်လယ်ရေစိုစွတ်နေတဲ့ ကားရှေ့မှန်တစ်ချပ်ဟာ",
        "“ဝိုင်ဗာ” တစ်ချက် ယက်ချလိုက်တယ်",
        "သြ... ပိတောက်ပါလား။",
        "အရင်တုန်းက ကျွန်တော် ပိတောက်ကို မျှော်တယ်",
        "ဒေါခု ပိတောက်က ကျွန်တော့်ကို ဖြတ်သန်းတယ်။",
        "ပြန်လည်တွေ့ ဆုံခြင်းဆိုတာ",
        "ငရုတ်သီးစပ်စပ် နှမ်းဖတ်ချဉ်သုပ်တစ်ပွဲပါပဲ",
        "ပိတောက်ရယ်။",
        "အဲဒီည",
        "ဂျပန်ဖရဲသီးစိတ် တစ်စိတ်",
        "ကောင်းကင်မှာ ချိတ်ထားတဲ့ည။",
        "လိပ်ခုံးခန်းမကျယ်ကျယ်မှာ",
        "ပေကလပ် ပေကလပ်တွေ",
        "ဧည့်ခံပွဲကျင်းပတဲ့ည။",
        "လမ်းဘေးဆိုင်တစ်ဆိုင်မှာ",
        "ကျွန်တော်နဲ့ ပိတောက်ထိုင်ကြတယ်။",
        "ကျွန်တော်က ရှင်နေမင်းကြီးထဲက",
        "စိတ်ကူးရုပ်ပုံအကြောင်းပြောတယ်",
        "မိုးဦးလေဦး အကြောင်းပြောတယ်",
        "တိုက်ကြီးများနဲ့ သမုဒ္ဒရာအကြောင်းပြောတယ်",
        "ပိတောက်က ကြက်သွန်တစ်တက် နှစ်တက်အကြောင်းပြောတယ်",
        "လေဘာတီရဲ့ “တုံးကျော်မ” သီချင်းအကြောင်းပြောတယ်",
        "“ယမား”ကိုဖြတ်ခဲ့တဲ့ “အေးမ”အကြောင်းပြောတယ်",
        "ကြာတော့လည်း စကားလုံးတွေဟာ",
        "စားပွဲခုံပေါ်မှာ ခေါက်တိုပြန်လိုက်",
        "ခရီးရှည်သွားလိုက်နဲ့",
        "“အာရင်ဘတ်”ရဲ့ မော်တော်ကား",
        "တစ်စင်းဖြစ်သွားရော့လေသလား။",
        "ကြံရည်နှစ်ခွက် ရောက်လာတယ်",
        "ရေခဲနည်းနည်း ဟုတ်ရဲ့လား",
        "နံ့သာပု” တစ်စက်နှစ်စက်ပါရဲ့လား",
        "“မိသားစု” ဆေးပေါ့လိပ်ထားရဲ့လား။",
        "ကျွန်တော့်မေးခွန်းတွေဟာ ပင့်ကူအိမ်လို",
        "နှောင်ဖွဲ့သွားတယ်။",
        "ရှင်ဟာလေ...တဲ့",
        "လက်နှစ်ဖက်ကို လှည်းဦးဒေါက်လိုထောက်ပြီး",
        "ပိတောက်ကတော့",
        "ဇာတ်လိုက်မင်းသမီး –ဟယ်လင်ဟန့်”",
        "အပြုံးနဲ့ပေါ့။"
      ],
      "notes": "ကလျာမဂ္ဂဇင်းမှ။",
      "release_date": "1999-04",
      "poem_type": "ခေတ်ပေါ်ကဗျာ",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 48
    },
    {
      "title": "ဝံပုလွေလာဆင်ကို ငြင်းနိုင်သူရှိရဲ့လား",
      "author": "ဇော် (ပျဉ်းမနား)",
      "language": "Burmese",
      "poem_lines": [
        "သရဏဂုံ တင်တယ်ဆိုတာ",
        "ငါနည်းနည်းတော့ မှတ်မိတယ်ကွာ",
        "လူဆိုတာ တစ်နေ့သေရမှာ",
        "သေရင်မြှုပ်ပစ်ရမယ့် အပိုင်းပေါ့ကွာ",
        "ဒါပါပဲ သည့်ထက်ပိုသေးလား",
        "ဂျက်လန်ဒန်ရဲ့ ဇာတ်ကောင်ကပြောသွား",
        "အို... သံသရာကို တံခါးခေါက်သူများ",
        "သို့သော သို့လောနဲ့သာရှည်လျား",
        "ကဲ... လာဆင်ကို ငြင်းချင်သလား",
        "ကန့်ကွက်ဖို့၊ ဆန့်ထွက်ဖို့",
        "အဆင်သင့်ဖြစ်ပြီလား",
        "ယန်းပေါဆတ်လို သေခြင်းကို ခြေဆင်းပေးမလား",
        "တန်ခိုးရှင်(ဖန်ဆင်းရှင်) အလိုနဲ့ မာနတင်းချင်သေးလား",
        "နှစ်ပေါင်းရာထောင်ကျော်မက မှန်ဆဲတရား မမှား",
        "“ရုပ်ဘဝအလိုမှာ ဗုဒ္ဓကို သတိထားအရှိတရား”",
        "“ဇရာ အနတိတောတိ”တဲ့ အဘိဏှသုတ်အကြား",
        "ဇရာကို အန်တု မာန်တစ်ခုတည်းနဲ့တော့ မရှင်းနိုင်ရာတကား",
        "စိန်ဗေဒါ အလိုအရ ငါသေပြီ၊ သို့သော်",
        "လို့ဖြင့်ဆိုနိုင်လား မရှိသုံးလေ",
        "“ယွီကုန်းတောင်ဖြိုခြင်း”ကို ကြည့်ပါသား",
        "I die but other carry onတဲ့ တစ်ခါသားက",
        "အာဂကဗျာတစ်ပုဒ် ဧရာမ “မဟာအလုပ်ပါတကား”",
        "နှစ်ပေါင်းရာထောင် လက်ဆင့်ကမ်းစေသား။"
      ],
      "notes": "မဟေသီမဂ္ဂဇင်းမှ။ [*ဧရာ ဓမ္မော မှိဇရံ အနတိတောတိ အဘိဏှ ပစ္စ၀က္ခိ တဗ္ဗ” (အဘိဏှသုတ်-ပထမပိုဒ်)]",
      "release_date": "1999-05",
      "poem_type": "ခေတ်ပေါ်ကဗျာ",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 51
    },
    {
      "title": "ဂစ်တာကို နောက်ပြန်တီး",
      "author": "နိုင်မွန် (နှင်းဆီတစ်ရာ)",
      "language": "Burmese",
      "poem_lines": [
        "အသက်ရှူသံကို စည်းချက်ထပ်မြှင့်လိုက်တယ်။",
        "အိမ်ရှိပေမဲ့ အိမ်ပြန်ချိန်က မရှိသေးဘူး။",
        "ရုံပြည့်ရုံလျှံ သောကတွေနဲ့",
        "ဂစ်တာကို အကွက်စိပ်စိပ် နောက်ပြန်တီးခတ်။",
        "ဘီယာဘူးကို ဖောက်ပစ်လိုက်ဖို့",
        "ဘဝက သိပ်လွယ်ကူလွန်းတယ်။",
        "အိမ်တံခါးဝဆိုတာ ဘယ်တော့မှမအေးစက်ဘူးမိတ်ဆွေ။",
        "ပွင့်ထွက်လာတဲ့ အမြှုပ်တွေနဲ့",
        "ဂစ်တာကို ဆူဆူဝေဝေ နောက်ပြန်တီးခတ်။",
        "စီးကရက် မီးခိုးငွေ့တွေက",
        "မျက်နှာကြက်ကို တွန်းရွှေ့တယ်။",
        "မိသားစုလောက် ဘယ်ကောင်းကင်မှ ကြယ်မစုံဘူး။",
        "ကျယ်လျားမှုန်ရီတဲ့ စင်မြင့်ပေါ်",
        "ကြိမ်နှုန်းမြင့် ဆန္ဒကြိုးတစ်စုံစာနဲ့",
        "ဂစ်တာကို ပင့်မြှောက်နောက်ပြန်တီး။"
      ],
      "notes": "စတိုင်သစ်မဂ္ဂဇင်းမှ။",
      "release_date": "1999-05",
      "poem_type": "ခေတ်ပေါ်ကဗျာ",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 52
    },
    {
      "title": "ရုပ်ရှင်",
      "author": "မောင်ဆေးရိုး",
      "language": "Burmese",
      "poem_lines": [
        "ပေါင်မုန့်က အလည်မလာဘူး",
        "အဲသလို စန့်စန့်ကြီး အလျားလိုက်ဖြူရော်နေပုံ",
        "ရိုးစင်းတဲ့ ရွဲ့စောင်းမှုထဲမှာ",
        "အဆန်းတကြယ်နေ့တာရှည်ရင်း",
        "ငြီးငွေ့ဖွယ် အထင်ကရဖြစ်သမျှအပေါ်",
        "လူသိရှင်ကြား လှုပ်ခါချ",
        "စက်ရုံမီးခိုးဖြူဖြူ ဓာတ်ရထားညှော်နံ့ နဲ့မှတစ်ပါး",
        "ဆုံးရှုံးစရာ ခင်ဗျားနေသာပါရဲ့လား",
        "ကမ္ဘာကြီး အဲဒီဝါကျ မဆုံးခင်",
        "ကပွဲခန်းမ ဖယောင်းတိုင်ဟာ",
        "ရှန်ပိန်ဖွင့်သံနဲ့ မိမွေးတိုင်း ဖမွေးတိုင်း",
        "လောင်ကျွမ်း လွှတ်တင်ထားတဲ့ မိုးပျံတံတားပေါ်",
        "ကိုယ့်နည်းကိုယ့်ဟန် ဝမ်းစာမှ တရွရွတက်",
        "ပလက်ဖောင်းတစ်ခုလုံး အများတကာ",
        "ငွေကြေးနံ့နဲ့ တဖွဲဖွဲ",
        "အဖြူ အနီအဝါ",
        "သူ့ကိုယ်သူ မှန်ဘီလူးလို ခုံးထရင်း",
        "မျက်နှာလွှဲတော်မူလောက်အောင်",
        "ဘာများအလေ့ကျ ပေါက်ဦးမလဲ",
        "အင်တာနက်ဦးထုပ်နဲ့ မြို့ကြီး",
        "ပင်လယ်ကတော့ လူခြေတိတ်ချိန်ကို",
        "ပါးစောင်မှာခဲရင်း စဉ်းစားခြင်းအသစ်ကို",
        "များနေရဲ့။"
      ],
      "notes": "သောင်းပြောင်းတွေလာမဂ္ဂဇင်းမှ။",
      "release_date": "1999-05",
      "poem_type": "ခေတ်ပေါ်ကဗျာ",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 54
    },
    {
      "title": "မြို့ဟောင်း",
      "author": "ကိုစိမ်းလန်း (သုံးခွ)",
      "language": "Burmese",
      "poem_lines": [
        "ကြားရဲ့လားကွယ်",
        "သဲ့သဲ့လေးမှာ တကယ့်ရေးရေးလေး",
        "ဟိုး... ဝေးဝေးက",
        "နွဲ့နွဲ့ လေး လာနေတာ",
        "တယောသံ စစ်စစ်ပါ။",
        "လရိပ်အောက်က သစ်ရွက်ကလေးတွေ စိမ်းတယ်။",
        "စံပယ်ရနံ့တွေကလည်း ဖွဖွလေးမွှေးတယ်။",
        "ခက်တယ်",
        "ငိုချင်လျက်မို့ လက်မတို့ကြပါနဲ့၊ မတူးဖော်ရက်သမို့",
        "ဒိုင်ယာရီမြို့ ဟောင်းထဲက",
        "ပန်းပွင့်ရုပ်ကြွင်းတွေ",
        "သူ့နေရာမှာ (သူ့အတိုင်းသာ)",
        "ခြေရာလက်ရာ မပျက်",
        "အိပ်စက်ကြပါစေကွယ်။"
      ],
      "notes": "မြားနတ်မောင်မဂ္ဂဇင်းမှ။",
      "release_date": "1999-05",
      "poem_type": "ခေတ်ပေါ်ကဗျာ",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 55
    },
    {
      "title": "တောင်သမန်",
      "author": "ခင်ဇော်မြင့်",
      "language": "Burmese",
      "poem_lines": [
        "လူတစ်ယောက်",
        "တောင်သမန် အင်းရေပြင်ကိုကြည့်",
        "စိတ်ကူးခဲ့လိမ့်မယ်",
        "အဲဒီစိတ်ကူးဟာ အခု",
        "တံတားဖြစ်လို့",
        "အဲဒီတံတားပေါ်မှာ အခု",
        "ကျွန်တော်တို့ လမ်းလျှောက်လို့",
        "အင်းရေပြင်ကိုကြည့်လို့",
        "စိတ်ကူးလို့။"
      ],
      "notes": "ကလျာမဂ္ဂဇင်းမှ။",
      "release_date": "1999-05",
      "poem_type": "ခေတ်ပေါ်ကဗျာ",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 56
    },
    {
      "title": "တောအုပ်",
      "author": "ဝိုင်ချို",
      "language": "Burmese",
      "poem_lines": [
        "ကိုယ်က မိုးရွာထားတဲ့ ညမို့",
        "ထပ်သို့ရမှာလည်း အားနာ",
        "မျက်နှာပေါ်က အကြောစိမ်းကလေးကိုလည်း မေ့မရ",
        "နောက်ဆုံး ဆောင်းထားတဲ့ ထီးကိုပဲ",
        "ပိတ်ချလိုက်တယ်။"
      ],
      "notes": "ရုပ်ရှင်တေးကဗျာမဂ္ဂဇင်းမှ။",
      "release_date": "1999-05",
      "poem_type": "ခေတ်ပေါ်ကဗျာ",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 56
    },
    {
      "title": "မြစ်",
      "author": "ရာမျိုး",
      "language": "Burmese",
      "poem_lines": [
        "စေးပျစ်ပျစ် ကမ်းတက်ရေများကို",
        "ပြန်လည်မျိုသိပ် အတွင်းကျိတ် အငွေ့",
        "ခါးခါးပင့်သက်များနဲ့ ရင်နှင့်အမျှ",
        "ကမ်းပါးတွေကိုသာ နာနာဖဲ့ချေ",
        "တိုက်စားပစ်နေရခဲ့",
        "ချစ်ခြင်းမေတ္တာများ စီးဆင်းလာ",
        "ရွဲ့စောင်းစောင်း ကမ္ဘာမြေမှာ",
        "ကိုယ်တိုင်ရေး သင်ရိုးတစ်ပုဒ်။"
      ],
      "notes": "ကလျာမဂ္ဂဇင်းမှ။",
      "release_date": "1999-05",
      "poem_type": "ခေတ်ပေါ်ကဗျာ",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 57
    },
    {
      "title": "ရန်သူမဲ့သောနေ့ရက်များ",
      "author": "မောင်ချောနွယ်",
      "language": "Burmese",
      "poem_lines": [
        "မွေးနေ့မှာ မြစ်လည်းမရှိဘူး",
        "မြစ်မှာကလည်း ခြေထောက်က မရှိပြန်ဘူး",
        "မရှိတဲ့ခြေထောက်မှာ ဖိနပ်ကလည်း မရှိပြန်ဘူး",
        "မရှိတဲ့ဖိနပ်ဟာ ခြေထောက်ဖြစ်ပြီး",
        "ကိုယ့်ခြေထောက်ကိုယ် ခေါင်းအုံးအိပ်တဲ့သူဟာ",
        "မြစ်ဖြစ်နေပြန်ရဲ့”"
      ],
      "notes": "ရုပ်ရှင်တေးကဗျာမဂ္ဂဇင်းမှ။",
      "release_date": "1999-05",
      "poem_type": "ခေတ်ပေါ်ကဗျာ",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 57
    },
    {
      "title": "ခရီးရှည်ရထား",
      "author": "မောင်ကောက်",
      "language": "Burmese",
      "poem_lines": [
        "ကျွန်တော်သင်ခဲ့တဲ့ကျောင်းကို",
        "ပြန်စောင်းငဲ့ကြည့်လိုက်တော့",
        "ကျွန်တော့်သားတွေ စာကောင်ကောင်းတက်ဖတ်နေပြီလေ။",
        "မေတ္တာတရားဟာ လူ့ဘဝတွေကို",
        "ဘယ်လိုထိန်းကျောင်းခဲ့ပါသလဲ",
        "အဘိုးအဘွားတွေ ပြီးတော့ အဖေအမေတွေ",
        "ပြီးတော့ သားတွေ သမီးတွေ မြေးမြစ်တွေဟာ",
        "မျိုးဆက်တွေလား ဒါမှမဟုတ် ကြွေးမြီတွေလား။",
        "မေတ္တာတရားဟာ သင်္ဘောတစ်စီး",
        "နစ်မြှုပ်ပြီးတိုင်း နောက်သင်္ဘောတစ်စီးကို",
        "စောင့်မျှော်နေတဲ့ ပင်လယ်ပြင်လား",
        "ဒါမှမဟုတ် သစ်ပင်တစ်ပင် အမြစ်ကကျွတ်ပြီး",
        "လဲကျသွားတိုင်း နောက်မျိုးစေ့တစ်စေ့ကို",
        "စောင့်ကြိုနေတဲ့ မြေကြီးလိုလား။",
        "အဲသည်လို စောင့်ကြိုခြင်းတွေမှာ",
        "မေတ္တာတရားဟာ နေသာပါရဲ့လား။",
        "ကျွန်တော့်သားတွေရဲ့ လေကိုခွဲပြီးလာတဲ့",
        "အသံတွေဟာ ကျွန်တော့်ကျောပြင်ကို",
        "လာစိုက်ခဲ့တာလား ကျွန်တော့်ရင်ဘတ်ကို",
        "လာတိုက်နေတာလား။",
        "ကျွန်တော်ကတော့ ဗျာပါဒတွေနဲ့ ဝင်းပရင်း",
        "ကာလပြတင်းတံခါးတွေကို ဖွင့်ရင်း",
        "ရထားတစ်စီးလို ခုတ်မောင်းသွား",
        "တတူတူမြည်နေတဲ့ ဥဩသံတွေဟာ",
        "ကျွန်တော့်ဆီက အသံတွေလား",
        "ကျွန်တော့်သားတွေရဲ့ အသံတွေလား။",
        "ဘူတာကကော",
        "ဘယ်မှာလဲ။"
      ],
      "notes": "မြားနတ်မောင်မဂ္ဂဇင်းမှ။",
      "release_date": "1999-05",
      "poem_type": "ခေတ်ပေါ်ကဗျာ",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 58
    },
    {
      "title": "ကိုယ်တိုင်မရေးတဲ့ပုံတူ",
      "author": "ဇော်မိုးလွင်",
      "language": "Burmese",
      "poem_lines": [
        "မေမေ့ပါးပြင်ပေါ် စံပယ်တွေပွင့်တဲ့နေ့",
        "ဖေဖေ့မျက်နှာလေးကို နောက်ဆုံးမြင်လိုက်တယ်။",
        "တိမ်တွေနဲ့ အရုပ်ရေးတမ်း ကစားတတ်စအရွယ်",
        "ဖေဖေ့လက်ဆောင် ကမ္ဘာငယ်လေးတစ်ခု",
        "အမည်ဟာ “စိမ်းလန်းသော အိပ်မက်များ”တဲ့။",
        "မီးပြတိုက်သေလို့ ဝင်စားတဲ့",
        "ကောင်ကလေးဆိုတာ ကျွန်တော်သေချာရဲ့လား",
        "ထပ်တူထွန်းညှိထားလိုက်ပါတယ်။"
      ],
      "notes": "ကလျာမဂ္ဂဇင်းမှ။",
      "release_date": "1999-05",
      "poem_type": "ခေတ်ပေါ်ကဗျာ",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 60
    },
    {
      "title": "တောအုပ်",
      "author": "ဝိုင်ချို",
      "language": "Burmese",
      "poem_lines": [
        "ကိုယ်က မိုးရွာထားတဲ့ညမို့",
        "မျက်နှာပေါ်က အကြောစိမ်းလေးကိုလည်း မေ့မရ",
        "ထပ်သို့ ရမှာလည်းအားနာ",
        "နောက်ဆုံး ဆောင်းထားတဲ့ ထီးကိုပဲ",
        "ပိတ်ချလိုက်တယ်။"
      ],
      "notes": "ရုပ်ရှင်တေးကဗျာမဂ္ဂဇင်းမှ။",
      "release_date": "1999-05",
      "poem_type": "ခေတ်ပေါ်ကဗျာ",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 62
    },
    {
      "title": "အိပ်မက်သီးစား",
      "author": "နိုင်ဝင်းမိုရ် (တလုပ်မြို့)",
      "language": "Burmese",
      "poem_lines": [
        "ကျွန်တော့်ဘဝ ယာခင်းထဲ",
        "နက္ခတ်တွေ စီးချင်းထိုး တလိမ့်လိမ့်ကြွေကျ",
        "ဒီလိုနဲ့ ကြွေမွနေတဲ့ အိမ်ပြန်ချိန်ညချမ်းများ။",
        "မျှော်လင့်ခြင်းရဲ့ စားမြိန်ထုပ်ကလေးထဲမှာ",
        "မေတ္တာသင်္ကေတအက္ခရာ စာလုံးတွေ",
        "ကျွန်တော်တို့ လယ်တောလေးက",
        "မသီးမပွင့်ခဲ့ဘူးလား။",
        "တစ်ရာသီစာမက နှစ်ရာသီစာမက",
        "နောက်ကျနေသူ မိတဆိုးလေးအတွက်တော့",
        "တောခြောက်သံတွေ တစ်ရင်လုံး ညံခဲ့ပြန်ပေါ့။",
        "အမေရ အမေရ အမေရ••",
        "အဲဒီကျွန်တော့်အော်သံလေး",
        "ကူကယ်သူဝေးတဲ့ တံလျှပ်လွင်ပြင်ကြီးထဲ",
        "ငှက်စာကျေးစာဖြစ်စေတော့။"
      ],
      "notes": "မဟေသီမဂ္ဂဇင်းမှ။",
      "release_date": "1999-06",
      "poem_type": "ခေတ်ပေါ်ကဗျာ",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 63
    },
    {
      "title": "ကျွန်တော့်ရဲ့ပန်းမြိုင်လယ်",
      "author": "မောင်သ",
      "language": "Burmese",
      "poem_lines": [
        "“ပန်းမခူးရ”",
        "ကျွန်တော့်ကို သတိပေးတဲ့စာ",
        "ကျွန်တော်ကိုယ်တိုင်ပဲရေးခဲ့။",
        "ပန်းတွေမကြွေဘူး",
        "ကျွန်တော်ကြွေတယ်။",
        "ပန်းတွေကို ကြည့်မိတိုင်း",
        "ကိုယ့်ဒဏ်ရာ ကိုယ်ပြန်မြင်ရ",
        "သွေးစများ အန်ခဲ့။",
        "သင်းပျံ့တဲ့ ပန်းရနံ့တွေ",
        "အဆိပ်သင့်မူးရီစေခဲ့။",
        "ပျားတို့၊ ကျွန်တော့်နှလုံးသားကိုစုပ်ယူကြ။",
        "နေ့မှာ ပန်းတစ်ပွင့် ပွင့်တိုင်း",
        "ညမှာ ကြယ်တစ်ပွင့်ကြွေတယ်။"
      ],
      "notes": "ရနံ့သစ်မဂ္ဂဇင်းမှ။",
      "release_date": "1999-06",
      "poem_type": "ခေတ်ပေါ်ကဗျာ",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 63
    },
    {
      "title": "ကျွန်တော်နှင့် မတည့်သောအာဟာရများ",
      "author": "ထက်သစ်",
      "language": "Burmese",
      "poem_lines": [
        "ရုပ်သက်သက်ပြခန်းထဲ",
        "စိတ်တွေ လွှတ်ချခဲ့တယ်။",
        "နေရတာ ကျဉ်းတယ်",
        "အကြည့်တွေ ပြန်မလာဘူး",
        "စကားတွေ ပြန်မလာဘူး",
        "နေ့တိုင်းနေ့တိုင်း ဒီလိုပဲ",
        "မတည့်တာတွေသာရခဲ့",
        "ငါ့ကို တစ်ခုပြန်ပေးပါ။",
        "ရေကန်ထဲ ငုံ့ကြည့်တော့",
        "ငါးစာတွေပဲရှိတယ်။",
        "ငါးမရှိဘူး။"
      ],
      "notes": "ရနံ့သစ်မဂ္ဂဇင်းမှ။",
      "release_date": "1999-06",
      "poem_type": "ခေတ်ပေါ်ကဗျာ",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 64
    },
    {
      "title": null,
      "author": "အောင်ဘညို",
      "language": "Burmese",
      "poem_lines": [
        "ငါ့ခေါင်းထဲမှာ ကျီးပြိုခဲ့တယ်",
        "ဘာမှမရေရာဘူး",
        "လွမ်းဆွေးမှုပဲ သေချာခဲ့တယ်။",
        "အချိန်အခါမဲ့ မိုးနှင်းတွေ",
        "ငါ့မိန်းမမျက်ရည်ကို ဖြားယောင်းခဲ့တယ်။",
        "မြေကြီးပေါ်မှာ လူးလှိမ့်နေတဲ့",
        "ငါ့မိန်းမနှလုံးသားကို နှစ်သိမ့်ဖို့",
        "ငါဆွံ့အနေခဲ့တယ်လေ。",
        "သား",
        "သား",
        "သား",
        "တော်လည်းသံလို ငါ ထစ်ချုန်းအော်ဟစ်လိုက်တယ်",
        "ဒါတစ်ခုပဲ ငါစွမ်းတယ်။",
        "ငါ့မျက်ရည် ငါ့သောက",
        "ငါ့ဗျာပါဒ ငါ့ပရိဝေဒ",
        "ငါ့မီးလျှံ",
        "ဒါအိပ်မက်မှ မဟုတ်တာပဲသားရယ်...။",
        "သားအတွက် မေတ္တာကို မေတ္တာနဲ့",
        "မီးလျှံကို မီးလျှံနဲ့",
        "မုန်တိုင်းကို မုန်တိုင်းနဲ့",
        "ဓားကိုဓားနဲ့ လှံကိုလှံနဲ့",
        "အဖေတို့ပြေးတွေ့ဖို့ အနေအထားမှာ။",
        "သားရဲ့ဒုလ္လဘပဲ ဝေဝါးခဲ့လေသလား",
        "အဖေတို့ဘဝကပဲ ခါးသီးခဲ့လေသလား",
        "ဪ...သားရယ်။"
      ],
      "notes": "ရနံ့သစ်မဂ္ဂဇင်းမှ။ (၁၁-၃-၉၉ နေ့က ကွယ်လွန်သွားသော သားသားဖိုးသားသို့)",
      "release_date": "1999-06",
      "poem_type": "ခေတ်ပေါ်ကဗျာ",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 65
    },
    {
      "title": "ပုခက်",
      "author": "ပိုင်",
      "language": "Burmese",
      "poem_lines": [
        "လက်တွေက ပုခက်ကိုလွှဲတဲ့အခါ",
        "ဘယ်သီချင်းကိုဆိုရမလဲ",
        "ခေတ်တွေက ဖေဖေတို့ကို လွှဲတဲ့အခါ",
        "ဆိုတဲ့သီချင်းကိုပဲ ဆိုရမှာပေါ့",
        "သားရေ",
        "သီချင်းတွေကို နှလုံးသားနဲ့ နားထောင်တတ်ဖို့",
        "အငိုမြစ်တွေ အများကြီး ကျော်ဖြတ်ရလိမ့်ဦးမယ်",
        "ပုခက်ဟောင်းကလေးကတော့ ဖြူစင်စွာနဲ့",
        "ဘဝရဲ့ ထောင့်ကလေးတစ်ထောင့်ထဲ ကျန်ခဲ့ရမှာပေါ့",
        "ကမ္ဘာကြီးဟာ ဒီလိုနဲ့",
        "တစ်ဦးကိုတစ်ဦး လက်ဆင့်ကမ်းလွှဲခဲ့ကြတယ်",
        "လက်များ သီချင်းများ ပုခက်များ",
        "မေတ္တာတရားနဲ့ ထုံးဖွဲ့ထားခဲ့",
        "ပိုက်အိမ်လေးထဲ",
        "ခုတော့ ပိုချင်တာတစ်ခုရှိတိုင်း",
        "တွန်းထိုးကန်ကျောက်လို့",
        "အားရအောင် ငိုလိုက်ပါဦး",
        "သားရေ...။"
      ],
      "notes": "ရုပ်ရှင်တေးကဗျာမဂ္ဂဇင်းမှ။",
      "release_date": "1999-06",
      "poem_type": "ခေတ်ပေါ်ကဗျာ",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 66
    },
    {
      "title": "ဓာတ်ပြားပဲ့လေး",
      "author": "ကိုငြိမ်း(မန္တလေး)",
      "language": "Burmese",
      "poem_lines": [
        "တစ်ခါက အဖေ့နောက်ချီး (နွားချေး)လှည်းပေါ်မှာ",
        "ဂုံညင်းလောက်ကော်ပြားအဖွဲ့လေး ပါလို့လာ...",
        "နက်တက်တက်ကလေးနဲ့ ဘာမှန်းလဲ ကျွန်တော်မသိပါ။",
        "မိုးနှံချုံထဲ အဲဒါလေး လွှင့်ပစ်လိုက်တဲ့အခါ",
        "မိုးနှံဆူးတွေခြစ်မိ ခမျာလေးသနားစရာပါ...",
        "“ထွေးညို...ထွေးညို”",
        "မြည်ပြန်တော့လည်း ကျွန်တော် ဝမ်းသာလိုက်ရတာ။"
      ],
      "notes": "မြားနတ်မောင်မဂ္ဂဇင်းမှ။ [တွံတေး (ဦး) သိန်းတန် သို့]",
      "release_date": "1999-06",
      "poem_type": "ခေတ်ပေါ်ကဗျာ",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 68
    },
    {
      "title": null,
      "author": null,
      "language": "Burmese",
      "poem_lines": [
        "“ဟိုး ငယ်ငယ်တုန်း ဆရာလေး အုန်းက",
        "ပစောက်နဲ့ ဖဦးထုပ်ဆိုတာ",
        "အိမ်နီးနားချင်း ညီအစ်ကိုအရင်း",
        "ပျင်းတော့ ဖျင်းတယ် တဲ့။",
        "ကဲ ပျင်းဟယ် ပျင်းဟယ်နဲ့",
        "နရင်း (နားရင်း)တွယ်ခဲ့”"
      ],
      "notes": "မြားနတ်မောင်မဂ္ဂဇင်းမှ။",
      "release_date": "1999-06",
      "poem_type": "ခေတ်ပေါ်ကဗျာ",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 69
    },
    {
      "title": null,
      "author": null,
      "language": "Burmese",
      "poem_lines": [
        "“ချစ်ခဲ့သူရေ",
        "မုန်တိုင်းပြီးရင် လေပြည်လေညင်းလာသတဲ့",
        "သန်းခေါင်ပြီးရင် အရုဏ်လာသတဲ့",
        "မင်းဆီက အမုန်းပြီးရင် အမုန်းပဲလာတော့မှာလား",
        "ကမ္ဘာတည်သရွေ့ အမုန်းရာသီပဲလားကွယ်”"
      ],
      "notes": "မြားနတ်မောင်မဂ္ဂဇင်းမှ။",
      "release_date": "1999-06",
      "poem_type": "ခေတ်ပေါ်ကဗျာ",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 69
    },
    {
      "title": "အချစ်ရေ ငြိမ်းချမ်းရေး ညစာအတူစားရအောင်",
      "author": "မောင်အောင်ပွင့်",
      "language": "Burmese",
      "poem_lines": [
        "“အချစ်ဆိုတာ အဝတ်မဟုတ်ဘူး",
        "အဝတ်က ဝတ်လေဟောင်းလေ",
        "အချစ်က ချစ်လေ သစ်လေ",
        "ချစ်သထက်ချစ်လေ သစ်သထက်သစ်လေ",
        "သစ်ပြီးရင်း သစ်ရင်း",
        "ချစ်ပြီးရင်း ချစ်ရင်း",
        "ချစ်လို့ကို မဝဘူး",
        "ဒါကြောင့်သာ ဒီဗားဂိုးရထားထဲ",
        "ဘိုးဘိုးဘွားဘွား အချစ်ပွားနိုင်ခဲ့ကြတာ”"
      ],
      "notes": "ချယ်ရီမဂ္ဂဇင်းမှ။",
      "release_date": "1999-06",
      "poem_type": "ခေတ်ပေါ်ကဗျာ",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 69
    },
    {
      "title": "လူနှစ်ယောက်",
      "author": "မောင်သင်းခိုင်",
      "language": "Burmese",
      "poem_lines": [
        "“ကဗျာဆရာတွေကလည်း",
        "နပိုလီယံဆို အတော့်ကို အော့ကြောလန်နေကြသကိုး",
        "ကြည့်ဦးလေ မာယာကော့ဖစကီးကလည်း",
        "သူ့ ရဲ့ ဘောင်းဘီဝတ်မိုးတိမ်ထဲမှာ",
        "ဟောသလို ရေးထားလိုက်သေး",
        "ရှေ့မှာတော့ သံကြိုးလေးနဲ့",
        "ခွေးပုလေးလို နပိုလီယံကို",
        "ခေါ်သွားလို့”"
      ],
      "notes": "ရနံ့သစ်မဂ္ဂဇင်းမှ။",
      "release_date": "1999-06",
      "poem_type": "ခေတ်ပေါ်ကဗျာ",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 70
    },
    {
      "title": "ပုခက်",
      "author": "ပိုင်",
      "language": "Burmese",
      "poem_lines": [
        "လက်တွေက ပုခက်ကိုလွှဲတဲ့အခါ",
        "ဘယ်သီချင်းကို ဆိုရမလဲ",
        "ခေတ်တွေက ဖေဖေတို့ကို လွှဲတဲ့အခါ",
        "ဆိုတဲ့သီချင်းကိုပဲ ဆိုရမှာပေါ့",
        "သားရေ",
        "သီချင်းတွေကို နှလုံးသားနဲ့ နားထောင်တတ်ဖို့",
        "အငိုမြစ်တွေ အများကြီး ကျော်ဖြတ်ရလိမ့်ဦးမယ်",
        "ပုခက်ဟောင်းကလေးကတော့ ဖြူစင်စွာနဲ့",
        "ဘဝရဲ့ ထောင့်ကလေးတစ်ထောင့်ထဲ ကျန်ရစ်ခဲ့ရမှာပေါ့",
        "ကမ္ဘာကြီးဟာ ဒီလိုနဲ့",
        "တစ်ဦးကိုတစ်ဦး လက်ဆင့်ကမ်းလွှဲခဲ့ကြတယ်",
        "လက်များ သီချင်းများ ပုခက်များ",
        "မေတ္တာတရားနဲ့ ထုံးဖွဲ့ထားခဲ့",
        "ပိုက်အိမ်လေးထဲ",
        "ခုတော့ လိုချင်တာတစ်ခုရှိတိုင်း",
        "တွန်းထိုးကန်ကျောက်လို့",
        "အားရအောင် ငိုလိုက်ပါဦး",
        "သားရေ။"
      ],
      "notes": "ရုပ်ရှင်တေးကဗျာမဂ္ဂဇင်း (ဇွန် ၁၉၉၉)။",
      "release_date": "1999-06",
      "poem_type": "ခေတ်ပေါ်ကဗျာ",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 72
    },
    {
      "title": "နှစ်ငါးဆယ်",
      "author": "ကောက်နွယ်ကနောင်",
      "language": "Burmese",
      "poem_lines": [
        "နွေမိုးဆောင်းငါးဆယ်",
        "ဖြတ်သန်းခဲ့နှစ်ငါးဆယ်",
        "ရုပ်နာမ်မခွဲခွာသေးတဲ့ နှစ်ငါးဆယ်",
        "ခရီးပေါက်ခဲ့မိုင်တိုင်အမှတ် ငါးဆယ်",
        "ကိုယ့်ကိုယ်ကို တည်ဆောက်ခဲ့ ဆက်တင်နှစ်ငါးဆယ်",
        "ရိုးပြတ်လက်ကွင်းကျေးလက်တွေ ဖြတ်သန်းခဲ့ နှစ်ငါးဆယ်",
        "အနောက်ရိုးမ ရင်ငွေ့လှုံ ဧရာဝတီစုန်ဆင်းခဲ့ နှစ်ငါးဆယ်",
        "ပညာတတ် မဖြစ်ခဲ့ နှစ်ငါးဆယ်",
        "စီးပွားရေးကျား မဖြစ်ခဲ့ နှစ်ငါးဆယ်",
        "လုပ်စားကိုင်စား ဒုစရိုက်တွေ ဆန့်ကျင်ခဲ့ နှစ်ငါးဆယ်",
        "လည်စင်းဒူးထောက် သစ္စာမဖောက်ခဲ့ နှစ်ငါးဆယ်",
        "သေရည်ဆိုင်ကြောင်နက်ပြာမလေးတွေနဲ့ ပျော်ပါးခဲ့နှစ်ငါးဆယ်",
        "ကြားခံစက္ကူတွေကို သောကမီးနဲ့တိုက်ခဲ့ နှစ်ငါးဆယ်",
        "ကဗျာအနုပညာရူးသွပ်မိုက်မဲခဲ့ နှစ်ငါးဆယ်",
        "ကံကြမ္မာမေတ္တာထဲမှာ အသက်ဓာတ်ပါးလှပ်လှပ် နှစ်ငါးဆယ်",
        "သုညတွေ အထပ်ထပ်စုဆောင်းရင်း ပြီးပြည့်စုံခဲ့ နှစ်ငါးဆယ်",
        "နှစ်ငါးဆယ်စစ်တမ်း ယပ်တောင်တစ်ချပ်မကမ်းခင်မှာ",
        "ကဗျာသူရဲကောင်းတို့ သွားရာလမ်း",
        "လူထုရင်ခုန်သံပန်းတွေ တင်းတင်းဆုပ်",
        "တိမ်မြုပ်ပျောက်ကွယ် သေဆုံးခြင်းမရှိတဲ့",
        "ကဗျာတစ်ပုဒ်ထဲက နှစ်ငါးဆယ်...။"
      ],
      "notes": "မဟေသီမဂ္ဂဇင်း (ဇူလိုင် ၁၉၉၉)။",
      "release_date": "1999-07",
      "poem_type": "ခေတ်ပေါ်ကဗျာ",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 74
    },
    {
      "title": "မေတ္တာလက်ဆောင်",
      "author": "ပေါ်ဦးသစ်",
      "language": "Burmese",
      "poem_lines": [
        "ဘယ်သက္ကရာဇ်မှာပဲလုပ်လုပ်",
        "ကံစမ်းမဲ မပါလည်း",
        "ဒီအထုပ်က ဖောက်ရမှာပါ။",
        "အိုအိုဟောင်းဟောင်း",
        "ကောင်းကောင်းညံ့ညံ့",
        "သန့်သန့်ညစ်ညစ်",
        "ဒီပုလင်းကို ဖွင့်ဖြစ်မှာပါ။",
        "ဒီပုလင်းကို ကျွန်တော်သောက်ခဲ့တာ",
        "နှစ်ပေါင်း (၃၀)ကြာခဲ့ပြီ။",
        "ကျွန်တော်တို့ အသွေးအသားနဲ့ ပြန်ချက်တဲ့",
        "မေတ္တာလက်ဆောင်",
        "ပြက္ခဒိန်တစ်ချပ်၊ ပို့စကတ်တစ်ခုကိုမျှ",
        "မတမ်းတလို",
        "မျှော်လင့်ချက်တေးမှန်သမျှလည်း",
        "မသီကျွေးလိုတော့ပါ။"
      ],
      "notes": "ရနံ့သစ်မဂ္ဂဇင်း (ဇူလိုင် ၁၉၉၉)။",
      "release_date": "1999-07",
      "poem_type": "ခေတ်ပေါ်ကဗျာ",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 75
    },
    {
      "title": "လေထန်ကုန်း",
      "author": "မင်းဆွေနှစ်(မုံရွာ)",
      "language": "Burmese",
      "poem_lines": [
        "အဲဒီမှာ မြို့ပြသစ်ရွက်တွေပေါ့။",
        "အနုပညာမှော်ဝင်စားရင်း",
        "မာနကို စီးချင်းထိုးလို့",
        "ရာဇဝင်ခေါ်သံတို့ရဲ့မျှားရာ",
        "ရင်ခုန်သံ တသသအသစ်။",
        "(တို့ ဒိထက်ပိုချစ်ရယ်)",
        "ဒါ ခေတ်ပြိုင်ခံစားမှုနဲ့",
        "ငါတို့ရဲ့ပျားအုံလေ။"
      ],
      "notes": "မဟေသီမဂ္ဂဇင်း (ဇူလိုင် ၁၉၉၉)။",
      "release_date": "1999-07",
      "poem_type": "ခေတ်ပေါ်ကဗျာ",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 76
    },
    {
      "title": "အသည်းကွဲရပ်ကွက်",
      "author": "စည်သူငြိမ်း",
      "language": "Burmese",
      "poem_lines": [
        "ဒီနေရာမှာ ဆင်းရဲခြင်းရုပ်တရားနဲ့",
        "ချမ်းသာခြင်း နာမ်တရားတို့",
        "ဖွားဖက်တော်ဖြစ်တယ်။",
        "ဆဲရေးခြင်းနဲ့ ရိုင်းပင်းခြင်းတို့",
        "ဝင်သက်ထွက်သက် မှတ်နေရာ",
        "မြို့ရဲ့နံကြိုနံကြား အသားတစ်ဖတ်ဖြစ်တယ်။",
        "မနက်လင်းတိုင်း သူ့ကိုယ်သူ",
        "အိမ်သာနံ့နဲ့ဆွတ်ဖျန်း",
        "ကလေးငိုသံနဲ့ မျက်နှာသစ်ရင်း",
        "အသံအက်အက်ဆောင်းဘောက်ကြီးနဲ့",
        "ခြစ်ခြစ်အော်နေတော့တာပဲ။"
      ],
      "notes": "မဟေသီမဂ္ဂဇင်း (ဇူလိုင် ၁၉၉၉)။",
      "release_date": "1999-07",
      "poem_type": "ခေတ်ပေါ်ကဗျာ",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 77
    },
    {
      "title": "နေရာ",
      "author": "ညွန့်သစ်",
      "language": "Burmese",
      "poem_lines": [
        "မာနဂုဏ်ယူဝင့်ကြွားမှုဟာ",
        "ဦးနှောက်ထက်မှာ နေရာယူချိန်။",
        "ရိုးသားမှုကတော့ နှလုံးသားမှာ",
        "နေရာရှာနေတယ်။"
      ],
      "notes": "မဟေသီမဂ္ဂဇင်း (ဇူလိုင် ၁၉၉၉)။",
      "release_date": "1999-07",
      "poem_type": "ခေတ်ပေါ်ကဗျာ",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 78
    },
    {
      "title": "စိုးရိမ်ရေမှတ်",
      "author": "လှိုင်မွန် (မင်းဘူး)",
      "language": "Burmese",
      "poem_lines": [
        "မြစ်က ကိုယ့်ကိုယ်ကို အဆုံးစီရင်ပြီး",
        "ပင်လယ်ထဲ ခေါင်းထိုးဝင်ခဲ့သတဲ့။",
        "အဲဒီစကားကို အဟုတ်ထင်ပြီး",
        "ပင်လယ်က မြစ်ရဲ့ အလောင်းကို",
        "ရှာလို့မဆုံးတော့ဘူး။"
      ],
      "notes": "မြားနတ်မောင်မဂ္ဂဇင်း (ဇူလိုင် ၁၉၉၉)။",
      "release_date": "1999-07",
      "poem_type": "ခေတ်ပေါ်ကဗျာ",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 78
    },
    {
      "title": "ဘွန်ဆိုင်း",
      "author": "သွန်းနှင်းအိမ်",
      "language": "Burmese",
      "poem_lines": [
        "ပန်းအိုးထဲက သစ်ပင်ငယ်ကလေးကို",
        "ငါငေးစိုက်ကြည့်နေမိတယ်",
        "သူ့ အမြင့်က တစ်ပေသာသာခန့်ရယ်",
        "သူဘာဖြစ်လို့ အရပ်ပုနေရတာပါလိမ့်",
        "သူ့အသက်က နှစ်နှစ်ဆယ်ကျော်ပြီတဲ့",
        "သူဘာဖြစ်လို့ ကြုံလှီးသေးကွေးနေတာပါလိမ့်",
        "သက်တမ်းက နှစ်နှစ်ဆယ်ကျော်ပေမဲ့",
        "သူဟာ သစ်ပင်တစ်ပင်ဖြစ်ပေမဲ့",
        "သစ်ပင်ရဲ့ ရှင်သန်မှုဖြစ်စဉ်က",
        "ဘာကြောင့်သွေဖည်ခဲ့တာလဲ",
        "မြေပြင်ကျယ်ကျယ်မှာ ပေါက်ရောက်ရှင်သန်သင့်ပါလျက်",
        "ထွာဆိုင်သာသာ ပန်းအိုးငယ်ထဲမှာသာ",
        "ကျောက်ချငေးမှိုင်နေတော့တယ်။"
      ],
      "notes": "ရနံ့သစ်မဂ္ဂဇင်းမှ။ [Bonsai- သက်ကြီးပုပင်]",
      "release_date": "1999-07",
      "poem_type": "ခေတ်ပေါ်ကဗျာ",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 79
    },
    {
      "title": "ညစောင့်",
      "author": "ဝင်းမင်းစိုး (မိတ္ထီလာ)",
      "language": "Burmese",
      "poem_lines": [
        "သူလို အိုကြီး အိုမ",
        "ဒီကင်းတဲလေးက လောကဒဏ်ကို",
        "မခံနိုင်တော့ဘူးထင်ရဲ့”တဲ့",
        "အမှောင်ထုကြီးအောက်မှာ",
        "ဆေးလိပ်မီးကရဲလို့။",
        "မှတ်မှတ်ရရ တစ်နာရီခြား",
        "သံချောင်းသံတွေနဲ့",
        "သံသယကို အဟမ်းခတ်ရင်း",
        "သူ့ဘဝသူ လုံခြုံမှုမပေးနိုင်ခဲ့တာ",
        "ပုစ္ဆာတွေနဲ့ မိုးလင်းရတဲ့",
        "ညတွေများခဲ့ပေါ့။"
      ],
      "notes": "ရုပ်ရှင်တေးကဗျာမဂ္ဂဇင်းမှ။",
      "release_date": "1999-07",
      "poem_type": "ခေတ်ပေါ်ကဗျာ",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 79
    },
    {
      "title": "ဆက်တင်",
      "author": "ငါ့တောင်ကမူလေးဘေး ဝေးခေါင်",
      "language": "Burmese",
      "poem_lines": [
        "လမ်းမီးရောင်က နှင်းမှုန်တွေဖွဲကျလို့",
        "ကျွန်တော့်မျက်တောင်မှာ တံစက်မြိတ်တွေ စွတ်စိုနေတယ်။",
        "လမ်းအမည်မရှိတဲ့, လေလွင့်စိတ်ရဲ့",
        "အစင်းကြောင်းတွေက လမင်းကဖေးမှာ",
        "ချော်ရည်တွေ ထိုင်သောက်လို့။",
        "မဆိုဖြစ်တဲ့ သီချင်းတွေကို",
        "စီးကရက်မီးခိုးက ဂီတသင်္ကေတ မှုတ်ထုတ်တယ်။",
        "နဂါးငွေ့တန်းထဲ သလိပ်ပုပ်တွေ",
        "မျောနေတာမဟုတ်ပါဘူး။",
        "ကျွန်တော့်မျက်လုံးတွေက အဆုတ်ရောဂါဖြစ်နေတာပါ။",
        "လှလိုက်တဲ့ဆောင်းရယ်",
        "အရိုးဖြူတောအုပ်ကို ဆံထိုးထိုးထားပုံများ။"
      ],
      "notes": "သောင်းပြောင်းထွေလာမဂ္ဂဇင်းမှ။",
      "release_date": "1999-07",
      "poem_type": "ခေတ်ပေါ်ကဗျာ",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 81
    },
    {
      "title": "အလွမ်းသီချင်း",
      "author": "အောင်မြန်းသစ်",
      "language": "Burmese",
      "poem_lines": [
        "အဲဒီ “နှင်း”တွေဝေနေပုံက",
        "မှန်းဆရခက်။",
        "တိုးတိုးတိတ်တိတ် ပုန်းနေတုန်း",
        "ဝုန်းဝုန်းဒိုင်းဒိုင်း ရွာချလိုက်ပုံလေ",
        "စံပယ်တွေဖွေးဖွေးလှုပ်လို့။"
      ],
      "notes": "ရုပ်ရှင်တေးကဗျာမဂ္ဂဇင်းမှ။",
      "release_date": "1999-07",
      "poem_type": "ခေတ်ပေါ်ကဗျာ",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 82
    },
    {
      "title": "နှစ်ငါးဆယ်",
      "author": "ကောက်နွယ်ကနောင်",
      "language": "Burmese",
      "poem_lines": [
        "နွေမိုးဆောင်း ငါးဆယ်",
        "ဖြတ်သန်းခဲ့ နှစ်ငါးဆယ်",
        "ရုပ်နာမ်မခွဲခွာသေးတဲ့ နှစ်ငါးဆယ်",
        "ခရီးပေါက်ခဲ့ မိုင်တိုင်အမှတ်ငါးဆယ်",
        "ကိုယ့်ကိုယ်ကို တည်ဆောက်ခဲ့ဆက်တင်နှစ်ငါးဆယ်",
        "ရိုးပြတ်လယ်ကွင်း ကျေးလက်တွေ ဖြတ်သန်းခဲ့နှစ်ငါးဆယ်",
        "အနောက်ရိုးမ ရင်ငွေ့လှုံ ဧရာဝတီ စုန်ဆင်းခဲ့နှစ်ငါးဆယ်",
        "ပညာတတ် မဖြစ်ခဲ့ နှစ်ငါးဆယ်",
        "စီးပွားရေးကျား မဖြစ်ခဲ့ နှစ်ငါးဆယ်",
        "လုပ်စားကိုင်စား ဒုစရိုက်တွေ ဆန့်ကျင်ခဲ့ နှစ်ငါးဆယ်",
        "လည်စင်းဒူးထောက် သစ္စာမဖောက် နှစ်ငါးဆယ်",
        "သေရည်ဆိုင်ကြောင်နက်ပြာမလေးတွေနဲ့ ပျော်ပါးခဲ့နှစ်ငါးဆယ်",
        "ကြားခံစက္ကူတွေကိုသောကနဲ့ မီးတိုက်ခဲ့နှစ်ငါးဆယ်",
        "ကဗျာအနုပညာ ရူးသွပ်မိုက်မဲခဲ့နှစ်ငါးဆယ်",
        "ကံကြမ္မာသေတ္တာထဲမှာ အသက်ဓာတ်ပါးလှပ်လှပ်နှစ်ငါးဆယ်",
        "သုညတွေ အထပ်ထပ်စုဆောင်းရင်း ပြီးပြည့်စုံခဲ့ နှစ်ငါးဆယ်",
        "နှစ်ငါးဆယ်စစ်တမ်း ယပ်တောင်တစ်ချပ် မကမ်းခင်မှာ",
        "ကဗျာသူရဲကောင်းတို့ သွားရာလမ်း",
        "လူထုရင်ခုန်သံပန်းတွေ တင်းတင်ဆုပ်",
        "တိမ်မြုပ်ပျောက်ကွယ်သေဆုံးခြင်းမရှိတဲ့",
        "ကဗျာတစ်ပုဒ်ထဲက နှစ်ငါးဆယ်။"
      ],
      "notes": "မဟေသီမဂ္ဂဇင်း (ဇူလိုင် ၁၉၉၉)။",
      "release_date": "1999-07",
      "poem_type": "ခေတ်ပေါ်ကဗျာ",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 83
    },
    {
      "title": "လတ်ဆတ်လမ်းသွယ်စိမ်း",
      "author": "မောင်သိန်းဇော်",
      "language": "Burmese",
      "poem_lines": [
        "ကားဘီးတွေဘာဖြစ်လို့လဲ",
        "ရေဒီယိုခဏပိတ်",
        "ချက်ကျနေတဲ့ နောက်ကြည့်မှန်တံခါးစိတ်များ",
        "အားလုံးအဆုံးထိဖွင့်",
        "လတ်ဆတ်လမ်းသွယ်စိမ်း",
        "မြင်မြင်သမျှအစိမ်း၊ မမြင်ရတဲ့လေညင်းတောင်",
        "အစိမ်းရောင်ပဲဖြစ်လိမ့်မယ် ငါထင်မိ",
        "မင့်ဆီမှာ တောင်လည်းညို",
        "မင့်ဆီမှာ မိုးလည်းစွေ",
        "မင့်ဆီမှာ ပန်းလည်းတင်",
        "မိုးငွေ့ ဆွတ်ပျံ့ ညနေတစ်ခွင်လုံးစိမ်းလို့",
        "ကားဘီးတွေ ဘာမှမဖြစ်ဘူး",
        "အားပြည့်လန်းဆန်းစက်ဖွင့်လိုက်တယ်",
        "လူတစ်ယောက်ဘဝမိုင် ၅ဝဝဝ မောင်းနှင်ဖို့။"
      ],
      "notes": "မဟေသီမဂ္ဂဇင်း (သြဂုတ် ၁၉၉၉)။",
      "release_date": "1999-08",
      "poem_type": "ခေတ်ပေါ်ကဗျာ",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 85
    },
    {
      "title": "အပြာ",
      "author": "မောင်ဆေးရိုး",
      "language": "Burmese",
      "poem_lines": [
        "ပြီးမှ လမ်းအတိုင်း နံရံတွေတွန့်ခေါက်",
        "ဘဝပိန်ပိန်ထဲ မြစ်ကျိုးအင်းလိုလေးလံ",
        "ညှော်နံ့နဲ့ ဖာထေးထားတဲ့သင်ရိုးတစ်လျှောက်",
        "ဘယ်သူမခုတ်ထွင်ချင်ဘူးလဲ",
        "အဲသလို တောအုပ်နဲ့ နှေးကွေးပြီး",
        "ကျောက်တုံးနဲ့လေးလံချင်သူဟာ",
        "အတောင်ပံတွေရိုက်ခတ်ဖို့ ခရီးမပေါက်တော့ဘူးလား",
        "ဘဝဟာ ကြေးသွန်းဓလေ့မဟုတ်သလို",
        "သိုးကျောင်းသားရဲ့ လေချွန်သံဟာ",
        "လမ်းမမည်ပေဘူးကွဲ့",
        "ဗုံပေါ်က စိတ်အတက်အကြွနဲ့သာ",
        "ကခုန်ပေလိမ့်",
        "အနားသတ်မျဉ်းတွေကြောင့် ရှုခင်းကလေး",
        "စိမ်းစိုနေရတာ မဟုတ်သရွေ့",
        "ပြင်သစ်ဘာသာနဲ့ ပြောလိုက်တာတစ်ခုက",
        "ရစ်သမ်ရယ် ပါဒခွဲတာရယ်ဆို တော်ရောပေါ့တဲ့",
        "ပေါ့ပါးတဲ့ပျံသန်းမှု အကြိမ်ကြိမ်သာ",
        "မဆုံးတဲ့အပြာထဲ။"
      ],
      "notes": "စတိုင်သစ်မဂ္ဂဇင်း (သြဂုတ် ၁၉၉၉)။",
      "release_date": "1999-08",
      "poem_type": "ခေတ်ပေါ်ကဗျာ",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 85
    },
    {
      "title": "မြစ်နဒီအကြောင်းဆွေးနွေးခြင်း",
      "author": "ငခါး (ကွမ်းခြံကုန်း)",
      "language": "Burmese",
      "poem_lines": [
        "ဗေဒါပွင့်ရာ ရင်အုပ်အနား",
        "ကူးတို့လုလင် လှေကိုရပ်ပါလား။",
        "နွံဝါရေတွေက ယခုတိုင်",
        "ဇာတိဗီဇ မပြောင်းမလဲ႕အဝါ",
        "ခေတ်တွေသာ ကောကဓံအတိုင်း",
        "ဆေးရောင်စုံဝတ်ကာ ဒီကမ်းပါးကိုလာ",
        "လာကြည့်ခဲ့ကြ။",
        "အို...လုလင်",
        "ရာစုကုန်ချိန်ရောက်လေပေါ့",
        "အလွမ်းတွေက ငါ့မျက်ဝန်းမှာလွမ်းလို့",
        "နွေဦးကို ငါ့လက်တွေနဲ့ စမ်းကြည့်ခဲ့တော့။",
        "တို့ဘဝတွေနဲ့ ရောစပ်ရစ်ထွေး",
        "မြစ်ကြီးသာ ပိုလို့နက်ရှိုင်းသွားခဲ့ပေါ့။"
      ],
      "notes": "မြားနတ်မောင်မဂ္ဂဇင်း (သြဂုတ် ၁၉၉၉)။",
      "release_date": "1999-08",
      "poem_type": "ခေတ်ပေါ်ကဗျာ",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 87
    },
    {
      "title": "ပင်လယ်",
      "author": "ရဲဘုန်းခေါင်",
      "language": "Burmese",
      "poem_lines": [
        "မျက်စိတစ်ဆုံး၊ လှမ်းငေးလို့",
        "မြင်နိုင်သမျှ ဟိုး... ဝေးဝေး",
        "ပင်လယ်နဲ့ကောင်းကင်၊ မပွင့်တပွင့်ကလေး",
        "ထိနမ်းကြတဲ့နေရာပေါ့",
        "မျက်စိနာသလိုမျိုး၊ ရောင်ရမ်းနီရဲနေတဲ့နေလုံးက",
        "သူ့မျက်လုံးတစ်ဝက်ကို အသာလေးဖွင့်ထားပြီး",
        "ကျန်တစ်ဝက်ကို ပင်လယ်ထဲ ဝှက်ထားလေရဲ့ ။",
        "ပင်လယ်ပေါ်မှာတော့ မြူခိုးတွေ",
        "ရှက်ကိုးရှက်ကန်းစေ့ဝဲလို့။",
        "စီးကရက် ဘူးတစ်ဝက်လောက် ကုန်သွားပြီး",
        "ခဏကြာမှ လ ဖြာကျလာတယ်။",
        "ပြန်ဆုံနိုင်ကြဖို့ဆိုတာ",
        "အိပ်မက်တွေထဲမှာတောင် မသေချာလှတော့ပါဘူးလို့",
        "သေသေချာချာ သိနေတာတောင်မှ",
        "လသာသာညတွေဆို ပင်လယ်ကို ထိုင်ထိုင်ငေးလို့",
        "သူလွမ်းနေတုန်း။"
      ],
      "notes": "ချယ်ရီမဂ္ဂဇင်း (သြဂုတ် ၁၉၉၉)။",
      "release_date": "1999-08",
      "poem_type": "ခေတ်ပေါ်ကဗျာ",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 88
    },
    {
      "title": "စက်ရုံ",
      "author": "အေးမင်းစော",
      "language": "Burmese",
      "poem_lines": [
        "လူခြေတိတ်နေတဲ့ ညတစ်ညမှာ",
        "ကိုယ့်ကိုယ်ကို တစ်စစီဖြုတ်ကြည့်တော့",
        "ပထမဆုံး ဆာလောင်မှုတွေ ထွက်ကျလာတယ်",
        "ကျွန်တော်မနက်ဖြန် ဆိုတာကိုဆာတယ်",
        "ပြာလဲ့လဲ့ ကမ္ဘာကြီးတစ်ခုကို ဆာတယ်။",
        "ဒုတိယကောင်မလေးတစ်ယောက် ထွက်ကျလာတယ်",
        "သူ့နှုတ်ခမ်းတွေက ချောကလက်လိုချိုတယ်",
        "သူ့ အလိုဆန္ဒတွေကတော့",
        "ကျွန်တော်နဲ့ ပင်လယ်တစ်စင်းခြားနေခဲ့။",
        "တတိယ အမေ့မျက်နှာထွက်ကျလာတယ်",
        "အမေကမျှော်လင့်တာတွေ ဖြစ်မလာတဲ့အခါ",
        "မျက်ရည်ကျတယ်",
        "ကျွန်တော်က ငါးတစ်ကောင်မှ မမိသေး။",
        "တိတ်ဆိတ်နေတဲ့ညမှာ",
        "ကိုယ့်ကိုယ်ကို ပြန်လည်တပ်ဆင်လိုက်တယ်",
        "ကျွန်တော့်စက်ရုံရဲ့ ခေါင်းတိုင်ဝမှာ",
        "မီးခိုးတအူအူထွက်လို့ မဆုံးနိုင်။"
      ],
      "notes": "ရုပ်ရှင်တေးကဗျာမဂ္ဂဇင်း (သြဂုတ် ၁၉၉၉)။",
      "release_date": "1999-08",
      "poem_type": "ခေတ်ပေါ်ကဗျာ",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 89
    },
    {
      "title": "အို... ကျေးလက်",
      "author": "ညိုသစ်",
      "language": "Burmese",
      "poem_lines": [
        "လူ့ဘဝကြီးက သူ့ကိုယ်သူ",
        "ခြောက်ပြစ်ကင်းအောင် ပြုပြင်နိုင်တယ်",
        "အတွေးအခေါ်စုပ်ယူအန်ချမှုတွေက",
        "သိပ်ပြီး အရေးမကြီးပါဘူး",
        "အသွေးအသားပြောင်းလဲခံစားနိုင်ဖို့",
        "ပိုပြီး ကဗျာဆန်တတ်ဖို့ လိုတယ်တဲ့",
        "ပြေလည်ရောင့်ရဲမှု သွေးခုန်ပုံမျိုး",
        "တစ်ခုတ်တစ်ခဲကြီးနဲ့ အော်သံတွေပေါက်ပြဲ",
        "တစ်ကိုယ်စာပိုင်ဆိုင်မယ့် အကျအဆုံးစိတ်ဓာတ်တွေ",
        "အတော်နေသားတကျရပြီးတဲ့ ကျေးလက်",
        "ကွေးညွတ်နေတဲ့ခံတွင်းပျက်",
        "နောက်ဆုံးညနေခင်းရောက်တိုင်း",
        "မြို့ကြီးက ကျွန်တော့်ကျေးလက်အိမ်ရာဟောင်းကို",
        "ကြောက်မက်ဖွယ် ဆုလာဘ်ထိုးပြီးငှားရမ်းနေပြီ။",
        "ဘဝထဲကို ပေါက်ရောက်အောင် လာခဲ့ရပုံပြောရင်း",
        "လောကဓံတရားအပေါ် ငါငိုချမိတော့မယ်တဲ့။",
        "မြို့ပြဖြစ်ရတော့မှာကို",
        "ရှိုက်ကြီးတငင်အော်ဟစ်ပြီး",
        "အရသာပျက်ရချည်ရဲ့လို့",
        "အရှက်တကွဲအကျိုးနည်းဖြစ်နေတဲ့",
        "ကျွန်တော့်မျက်နှာနဲ့ရောက်လာ",
        "အို... ကျေးလက်။",
        "အူသိမ်အူပွတွေလို တွဲလောင်းကျ",
        "ကောက်ရိုးကြိုးတန်းပေါ်မှာ",
        "ဖြစ်မြောက်အောင် ထွန်ယက်စိုက်ပျိုးမှုနဲ့",
        "ကဗျာတစ်ပုဒ်ကို မြို့ကြီးလို မစည်ကားတတ်သေး",
        "သူ့ဆီမှာ အင်္ဂါမပြည့်စုံတဲ့ အိမ်တစ်လုံးရှိတယ်",
        "ရူးသွပ်လှည့်စားနေတဲ့ ကမ်းခြေပျက်တစ်ခုရှိတယ်။",
        "အမိုးခုံးခုံးဘဝမြင့် လေချွန်သံရှိတယ်။",
        "ခန္ဓာကိုယ်တွင်းမှ ပစ်ချခံရတဲ့",
        "ဓာတ်စာပျက်အရိပ်တွေ တွားတက်ဖို့ကောင်းကင်",
        "အရေပြားတစ်တွန့်ကို တံတားအဖြစ်ခင်းလို့။",
        "အဝေးက မြို့ကြီးကို အနံ့ခံမျှော်ကြည့်နေတာ",
        "ရှားပါးပျင်းရိခြင်းတွေ ပြည့်သိပ်လွန်းတယ်",
        "အို ကျေးလက်။",
        "မရှိဆင်းရဲခြင်း အိမ်လွမ်းစိတ်ပေါ်လာတိုင်း",
        "မဟုတ်သေးဘူး မဟုတ်ဘူး",
        "တောသူမလေးရေ ငွေဆိုတာ",
        "လွတ်လပ်ပျော်ရွှင်မှုအတွက်",
        "ယာဉ်ရထားပါပဲတဲ့။",
        "မဟုတ်သေးဘူး မဟုတ်ဘူး",
        "ဘဝဆိုတာ ဓမ္မတာသဘော",
        "ပေါင်းသင်းလို့ရလာတဲ့ ယဉ်ကျေးမှုပါတဲ့",
        "မဟုတ်ဘူး မဟုတ်သေးပါဘူး",
        "ဒီလိုနဲ့ ကြွေလွင့်သွားရရှာတဲ့",
        "ကျေးလက်ရှုမျှော်ခင်းဟောင်း တစ်ခုအပေါ်",
        "လေချိုဖြန်းရင်း မေ့ကျန်ရစ်ခဲ့တဲ့",
        "နှစ်ပရိစ္ဆေဒတွေအတွက်",
        "ခေတ်နှောင်းနေ့တွေက ခိုးကြောင်ခိုးဝှက်ကြည့်လို့",
        "အို... ကျေးလက်",
        "ငါ့နှလုံးသားနဲ့ ကျေးလက်...။"
      ],
      "notes": "သောင်းပြောင်းတွေလာမဂ္ဂဇင်း (သြဂုတ် ၁၉၉၉)။",
      "release_date": "1999-08",
      "poem_type": "ခေတ်ပေါ်ကဗျာ",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 90
    },
    {
      "title": null,
      "author": "မိုနေးသစ်",
      "language": "Burmese",
      "poem_lines": [
        "စာကျက်ပေါ်ပြန့်ကျဲ",
        "အရိုင်းဆန်ဆန်နှင်းများ",
        "သိုးများ ထူထဲဝတ်ရုံကြားမှာ",
        "ပျောက်ပျက်ကြ။",
        "နာရီကို မော့မကြည့်တတ်ပေမဲ့",
        "ကျင့်သားရနေတဲ့ အတိုင်းအတာနဲ့",
        "ဝမ်းစာတွေ ဖူလုံခဲ့ကြ",
        "နှင်တံအစေ့အဝဲကြားမှာ",
        "တစ်ဘဝစာလုံး နှစ်မြှုပ်ထားလိုက်ကြပုံ။"
      ],
      "notes": "ရုပ်ရှင်တေးကဗျာမဂ္ဂဇင်း (သြဂုတ် ၁၉၉၉)။",
      "release_date": "1999-08",
      "poem_type": "ခေတ်ပေါ်ကဗျာ",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 91
    },
    {
      "title": "လူအိုတစ်ယောက်ရဲ့ညနေ",
      "author": "မောင်ပြည့်မင်း",
      "language": "Burmese",
      "poem_lines": [
        "လူအိုတစ်ယောက်ရဲ့ညနေ",
        "ပန်းခြံခုံတန်းရှည်ပေါ်",
        "မှေးတင်နေရဲ့။",
        "ငွေနားကွပ်နဲ့ မောက်မာခဲ့သူ",
        "တိမ်တို့မှိန်ပေါ့။",
        "သံချေးတက် မျက်လုံးထဲ",
        "အရောင်တွေဖြူဖျော့လာ",
        "ပြောင်းပြန်အရှိန်တွေ ပိုမြန်လာကြ",
        "“တယ် သေဖို့ကို ဘာလို့လောနေကြသလဲ၊ သင်းတို့”",
        "တစ်ကြိမ်တည်းသာ လက်ခနဲမြင်လိုက်ရ",
        "အံ့ဖွယ်ငှက်မြန်",
        "ပျံပေါ့လေ၊ လေထဲပျောက်ပေါ့",
        "နောင်တတို့သာ မော့ငေးကျန်ရစ်ခဲ့။",
        "အလိုကြီးလွန်းသူပါ",
        "ရသမျှ နည်းနည်းကလေးကိုသာ",
        "ယူသွားရတော့မှာပေါ့။"
      ],
      "notes": "ဟန်သစ်မဂ္ဂဇင်း (သြဂုတ် ၁၉၉၉)။",
      "release_date": "1999-08",
      "poem_type": "ခေတ်ပေါ်ကဗျာ",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 91
    },
    {
      "title": "အိပ်မက်ကြွေတဲ့အရိပ်",
      "author": "ကိုရွေး",
      "language": "Burmese",
      "poem_lines": [
        "ကျွန်တော့် အရိပ်အောက်",
        "တစ်မှေးမျှ အိပ်စက်သူရေ",
        "နှစ်ခြိုက်ပါရဲ့လား",
        "ချိုမြိန်သောအသီးကို စားပါ",
        "အေးမြသော ရေကိုသောက်ပါ",
        "လတ်ဆတ်သောလေကို ရှူပါ",
        "ကောင်းမြတ်သော ခရီးကိုဆက်ပါ",
        "အလိုရှိသော စကားဆိုပါရစေ",
        "“မင်္ဂလာပါ”မိတ်ဆွေ။",
        "မိတ်ဆွေတို့ ကြွေကျခဲ့သော",
        "အိပ်မက်များဖြင့်",
        "သီးပွင့်ရင်း ကျွန်တော့်အရိပ်တွေ",
        "ပိုမိုမွှေးမြလာတာပါ။"
      ],
      "notes": "ကလျာမဂ္ဂဇင်း (သြဂုတ် ၁၉၉၉)။",
      "release_date": "1999-08",
      "poem_type": "ခေတ်ပေါ်ကဗျာ",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 93
    },
    {
      "title": "ပုံတူ",
      "author": "စော",
      "language": "Burmese",
      "poem_lines": [
        "ငါ့လက်ထဲက မာခဲတဲ့",
        "စုတ်တံတစ်ချောင်းနဲ့",
        "ငါ့စိတ်ရဲ့ အခွံပါးပါးမှာ",
        "ရေးဆွဲနေခဲ့တာ",
        "ကွဲအက်နေတဲ့ ကမ္ဘာမြေကြီးပေါ့",
        "သူ ့အပေါ်မှာ ပြေးလွှားနေတဲ့ ခြေရာတွေ",
        "အပ်ကြောင်းထပ် ရှုပ်ပွေနေခဲ့တယ်",
        "မိုက်မဲမှုကို ခြေရာခံရင်း",
        "မထင်မှတ်တဲ့ နွံထဲမှာ",
        "လမ်းပျောက်နေတဲ့ငါ",
        "အခု ဟစ်အော်နေမိပေါ့"
      ],
      "notes": "ဟန်သစ်မဂ္ဂဇင်း (သြဂုတ် ၁၉၉၉)။",
      "release_date": "1999-08",
      "poem_type": "ခေတ်ပေါ်ကဗျာ",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 93
    },
    {
      "title": "သက်ရှိသက်မဲ့တို့ရဲ့ ဆာလောင်မွတ်သိပ်မှု",
      "author": "မောင်သင်းခိုင်",
      "language": "Burmese",
      "poem_lines": [
        "အလင်းနေခြည်ရဲ့ လှလှပပအနမ်းကို",
        "တောင့်တနေရှာတဲ့ ပန်းပွင့်ကလေးတွေ",
        "ညကြီးသန်းခေါင်သဘာဝဘေးဒဏ်ကြောင့်",
        "မိခင်ပျောက်သွားရရှာတဲ့ ငှက်ကလေးတွေ",
        "တစ်မိုးကြီးချုပ်လို့ ရွာကိုမရောက်",
        "နွားတစ်အုပ်နဲ့ မျက်စိလည်နေကြတဲ့",
        "လူမမည် နွားကျောင်းသားကလေးတွေ",
        "ဗီတာမင်ဒီ”နဲ့ အာလာပသလ္လာပ",
        "စကားစမြည်ပြောဖို့",
        "ကဗျာဆရာအံဆွဲထဲက",
        "အလွမ်းအမော ဝန်ထုပ်ဝန်ပိုးတွေ ထမ်းလို့",
        "အသက်မျှင်းမျှင်းရှူကာ မျှော်လင့်တကြီး",
        "ကြိုလင့်နေကြတဲ့ကဗျာတွေ",
        "ဧည့်သည်ရဲ့ ခြေသံကို ရင်တလှပ်လှပ်ခုန်ပြီး",
        "ညလုံးပေါက်ထိုင်စောင့်နေကြတဲ့",
        "လေသာပြတင်းပေါက်တွေ",
        "သက်ရှိသက်မဲ့ သူတို့အားလုံး",
        "အရုဏ်ငတ်သူတွေလို့ပဲ",
        "ကဗျာဆန်ဆန် ပြောရပေလိမ့်မယ်။",
        "အရုဏ်ကို ကိုယ်ဝန်ဆောင်ပြီး",
        "မမွေးဖွားတဲ့ညဆိုတာ ဘယ်တုန်းက ရှိခဲ့ဖူးလို့လဲ",
        "ညတာစက်ဝိုင်းပေါ် လမ်းလျှောက်နေတာမဟုတ်ဘူး",
        "ကြောင်လိမ်လှေကားပေါ် တစ်ထစ်ချင်းလှမ်းလှမ်းတက်နေတာ。"
      ],
      "notes": "မဟေသီမဂ္ဂဇင်း (စက်တင်ဘာ ၁၉၉၉)။",
      "release_date": "1999-09",
      "poem_type": "ခေတ်ပေါ်ကဗျာ",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 95
    },
    {
      "title": "ရွှေပင်လယ်ဆီးသည်သို့",
      "author": "သခွပ်နီ",
      "language": "Burmese",
      "poem_lines": [
        "ငါတို့နှစ်ဦးကြား ရွှေပင်လယ်ဆီးပြီလားလေ။",
        "အချစ်သစ်ပင် တစ်ပင်ပြီးတစ်ပင်လေ",
        "သံယောဇဉ်သား",
        "သံယောဇဉ်သမီး",
        "သည်သစ္စာကွယ်ပ",
        "အမုန်းသစ်ပင်စိုက်သွားခဲ့",
        "ရွှေပင်လယ်ဆီးပြီလားလေ။",
        "တောတွေကို တိုးရမယ်",
        "တောင်တွေကိုတက်ရမယ်",
        "မြစ်တွေကိုဖြတ်ရမယ်",
        "မိုးတွေ နှင်းမုန်တိုင်းတွေ",
        "ရွှေပင်လယ်ဆီးပြီလားလေ။",
        "ဖြစ်ချင်တာနဲ့ ဖြစ်သင့်တာအကြား",
        "ပဝါပါးပါးလေးသာ ခြားခဲ့ရင်",
        "အခုတော့ “နှမလက်လျှော့နေလေတော့”တဲ့",
        "ဒါရိုက်တာဦးခင်မောင်ရင်ရဲ့",
        "“၁၉၆၂” ခုနှစ်က ရုပ်ရှင်ကား",
        "“ဂျာနယ်ကျော်မမလေး”သား",
        "အစ်ကို “သိန်းတန်” ရေ",
        "မမ “သိန်းသိန်းဦး”ရေ",
        "စံပယ်ပန်းပွင့်ဖြူများ ပြည်လမ်းမ “လှ”",
        "အလွတ်ပညာသင်ကျောင်းရှေ့",
        "ကတ္တရာလမ်းမည်းမည်းကြီးပေါ်",
        "ကျဲပြန့် နောက်ဆုံးကွဲကွာခြင်း",
        "ကန့်လန့်ကာချလိုက်ရသလို",
        "အို...ရွှေပင်လယ်ဆီးပြီလားလေ။"
      ],
      "notes": "စတိုင်သစ်မဂ္ဂဇင်း (စက်တင်ဘာ ၁၉၉၉)။",
      "release_date": "1999-09",
      "poem_type": "ခေတ်ပေါ်ကဗျာ",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 96
    },
    {
      "title": "လမ်းတွေ",
      "author": "မောင်စိမ်းခေါင်",
      "language": "Burmese",
      "poem_lines": [
        "ရည်းစားစကား",
        "အခြေအမြစ်ကိုစဉ်းစားပြီး",
        "တံတားတွေ",
        "လူတွေနေထိုင်ကြတဲ့ အိုးအိမ်တိုက်တာတွေ",
        "မီးရထား သံလမ်းနှင့် ဘတ်စကားတွေ",
        "ကတ္တရာလမ်းပေါ် မလှမ်းသာသည့်",
        "လှည်းယာဉ်တွေ",
        "ပြိုကွဲကျအံ့နီးနီး မိုးရိပ်",
        "အိပ်စက်ခြင်း ရှက်သွေးမကြွယ်ခဲ့ဖူးပါ။",
        "ဘား ဆားဓာတ်ရနံ့ဖြင့်",
        "ထူဆောက် လတ်ဆတ်လန်းဆန်းတဲ့",
        "ပန်းမာလာ",
        "အို... အို.. အိုး အိုး...",
        "ပန်းမာလာ",
        "ကဗျာ အာဟာရ",
        "ဓာတ်ရှင်မင်းသမီး မမမေကို",
        "သံသယရှင်းစွာ တုန်လှုပ်ခြင်း။",
        "နှုတ်ဆက်လိုက်ပါရဲ့",
        "ကမ္ဘာမြေကို နှမြောတသစွာ",
        "ချစ်မိတာ သည်ကောင်ဆိုတာ。"
      ],
      "notes": "ရုပ်ရှင်တေးကဗျာမဂ္ဂဇင်း (စက်တင်ဘာ ၁၉၉၉)။",
      "release_date": "1999-09",
      "poem_type": "ခေတ်ပေါ်ကဗျာ",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 98
    },
    {
      "title": "တနင်္ဂနွေအခန်း",
      "author": "ထက်တည်မြင့်",
      "language": "Burmese",
      "poem_lines": [
        "ပြတင်းပေါက်ဖွင့်လိုက်ရင်",
        "သုသာန်နဲ့ အမြင်မမှားဖို့ပါပဲ။",
        "ဧရိယာက ကျွန်းကိုင်းမမှီတဲ့",
        "ဗာဟီရတွေနဲ့ မျက်နှာချင်းဆိုင်ဝေးလို့။",
        "အခု မျက်လှည့်ပွဲဆီ",
        "ခြေဦးမလှည့်ပါ",
        "စက်ရုပ်နဲ့ သေနတ်မပစ်ပါ",
        "မြေပုံနဲ့ အရေခွံမလဲပါ",
        "စိတ်က ဆိုးဆေးကို ဖျက်လာတယ်။",
        "ဒါနဲ့ တစ်မိုးအောက်",
        "ဘယ်လိုအပန်းဖြေကြပါလိမ့်။",
        "ငါ့အနေနဲ့တော့",
        "“ရောင်းရန်မဟုတ်ပါ”ဆိုတဲ့ နေ့တစ်နေ့ကို",
        "ချိတ်ဆွဲထားခဲ့တယ်။"
      ],
      "notes": "မြားနတ်မောင်မဂ္ဂဇင်း (စက်တင်ဘာ ၁၉၉၉)။",
      "release_date": "1999-09",
      "poem_type": "ခေတ်ပေါ်ကဗျာ",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 98
    },
    {
      "title": "ကမ္ဘာ",
      "author": "အောင်ခိုင်မြတ်",
      "language": "Burmese",
      "poem_lines": [
        "မီးလင်းဖိုက မီးလျှံကို ငတ်ပါ့မလား။",
        "ကျန်ခဲ့စဉ်က တရားတွေ ကျန်ခဲ့ပြီ။",
        "ကျန်ခဲ့စဉ်က မြို့ ရွာတွေ ကျန်ခဲ့ပြီ။",
        "ကျန်ခဲ့စဉ်က မိုးခြိမ်းသံတွေ ကျန်ခဲ့ပြီ။",
        "ကျန်ခဲ့စဉ်က ပါးစပ်တွေ",
        "ကျန်ခဲ့ပြီ။",
        "လိမ့်နေတဲ့ ကျောက်တုံးပေါ်",
        "ခြေရာတွေထင်ပါ့မလား။"
      ],
      "notes": "ရနံ့သစ်မဂ္ဂဇင်း (စက်တင်ဘာ ၁၉၉၉)။",
      "release_date": "1999-09",
      "poem_type": "ခေတ်ပေါ်ကဗျာ",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 100
    },
    {
      "title": "ကျွန်တော်နှင့် လွဲချော်ခြင်းများ",
      "author": "ကြွင်းကျန်အောင်",
      "language": "Burmese",
      "poem_lines": [
        "ငိုပစ်လိုက်စမ်း",
        "ဟောဒီ့ အမှောင်တွေ လင်းသွားအောင်",
        "ရဲရဲကြီး ငိုပစ်လိုက်စမ်း",
        "တစ်ကိုယ်စာ အခန်းကျဉ်းထဲ",
        "ပင့်ကူအိမ်တွေတွယ်ငြိ",
        "ဝင်သက်နဲ့ထွက်သက်",
        "အမှတ်စဉ်ရေတွက်ရင်း",
        "မျက်ရည်များသာ အိုင်ထွန်းခဲ့။",
        "ချစ်သူ... မင်းကို အမြဲတမ်းစွဲလမ်းနေတဲ့",
        "စိတ်တွေနဲ့",
        "ငါ့မှာ ခုထိအရိပ်မရသေးဘူး",
        "ငါ့ရဲ့ ပန်းတိုင်ဝင်တိုင်း",
        "နောက်ကျခဲ့တဲ့ အဖြစ်အပျက်များ။"
      ],
      "notes": "ရုပ်ရှင်တေးကဗျာမဂ္ဂဇင်း (စက်တင်ဘာ ၁၉၉၉)။",
      "release_date": "1999-09",
      "poem_type": "ခေတ်ပေါ်ကဗျာ",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 100
    },
    {
      "title": "အညတရ",
      "author": "ဟယ်မောင်ရီ",
      "language": "Burmese",
      "poem_lines": [
        "မျှစ်စို့တစ်ချောင်းရဲ့ဘဝက",
        "တစ်ကြိမ်တစ်ခါပဲ အချိုးခံရတယ်။",
        "ငါက တစ်ကြိမ်မက အချိုးခံရ",
        "နင်းဖဲ့အခြေခံရတဲ့ ပန်းတစ်ပွင့်ပါ",
        "အနာဂတ်ဝန်ထုပ်ဝန်ပိုးကြီးကိုလည်း",
        "ထမ်းထားရသေး။",
        "ခုချိန်မှာတော့ အိပ်တန်းပြန်တဲ့",
        "ငှက်ကလေးကို ကြည့်ရင်းသာ",
        "ဝမ်းနည်းမှုတွေ ဖြေဖျောက်နေရတယ်။",
        "ငါလည်း မင်းတို့လို တစ်ကိုင်းတည်း",
        "နားချင်လိုက်တာလေ。"
      ],
      "notes": "မြားနတ်မောင်မဂ္ဂဇင်း (စက်တင်ဘာ ၁၉၉၉)။",
      "release_date": "1999-09",
      "poem_type": "ခေတ်ပေါ်ကဗျာ",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 102
    },
    {
      "title": null,
      "author": "မောင်ခိုင်မာ",
      "language": "Burmese",
      "poem_lines": [
        "တတိယတံခါးဝမှာ",
        "တစ်ရံရောအခါက",
        "ဆန္ဒစောစွာ၊ လောကြီးစွာဖြင့်",
        "မာန်ကြွသောငါ၊ ဇောကြီးစွာဖြင့်",
        "ခရီးမိုင်များစွာ သွားလာခဲ့ပြီ။",
        "အခုတော့ကြည့်",
        "တုန့်ချည့်တုန့်ချည့်၊ ယုန်မမိပြီ",
        "ဣဒ္ဓိသိဒ္ဓိ၊ မကတ္တိပြီ",
        "စိတ်ရှိနေတိုင်း၊ ညို့ညို့မှိုင်းလို့",
        "ကိုယ့်ကိုယ်ကို ပြန်မခိုင်းနိုင်တော့တဲ့ဘဝမှာ",
        "စိတ်သွားတိုင်းလည်း ကိုယ်မပါ",
        "ကိုယ်ပါတိုင်းလည်း စိတ်မရှိ",
        "ဇရာ ဗျာဓိ မောက်မာဘိ",
        "ဖြည်းဖြည်းငေါက်ပါ အာစရိရယ်...。"
      ],
      "notes": "ချယ်ရီမဂ္ဂဇင်း (စက်တင်ဘာ ၁၉၉၉)။",
      "release_date": "1999-09",
      "poem_type": "ခေတ်ပေါ်ကဗျာ",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 103
    },
    {
      "title": "၃၃ လမ်း",
      "author": "မြမြင့်မိုရ်",
      "language": "Burmese",
      "poem_lines": [
        "ဘယ်မဂ္ဂဇင်းတွေ ထွက်ပြီလဲလို့ မေးဖို့",
        "ငါသွားမယ်",
        "လေထန်ကုန်းမှာ ထိုင်ရုံတင်ပါ",
        "လက်ဖက်ရည်ကောင်းကောင်းလည်း",
        "သောက်ရမယ်",
        "မကြာပါဘူးကွယ်၊ မင်းလည်းလိုက်ခဲ့လေ။",
        "သူငယ်ချင်း ကဗျာဆရာတွေနဲ့ တွေ့ဖို့ငါသွားမယ်",
        "လေထန်ကုန်းမှာ ထိုင်ရုံတင်ပါ",
        "တချို့ သူငယ်ချင်းတွေ မိသားစုများတယ်",
        "ဝင်ငွေမကောင်းကြဘူး",
        "ကုန်ဈေးနှုန်းက ကျီစယ်တဲ့အခါ",
        "သူတို့ဟန်ချက် ပျက်ပျက်သွားကြတယ်",
        "သူတို့ကျန်းမာရေးလည်း မေးကြည့်ချင်တယ်",
        "မကြာပါဘူးကွယ်၊ မင်းလည်းလိုက်ခဲ့လေ。"
      ],
      "notes": "ရနံ့သစ်မဂ္ဂဇင်း (စက်တင်ဘာ ၁၉၉၉)။",
      "release_date": "1999-09",
      "poem_type": "ခေတ်ပေါ်ကဗျာ",
      "book_name": "ကဗျာအလုပ်ရုံကလေး,အောင်ဝေး",
      "poem_start_at_page": 103
    },
    {
      "title": "စားကျက်",
      "author": "မောင်သာနိုး",
      "language": "Burmese",
      "poem_lines": [
        "ငါ စားကျက်စမ်းချောင်းကို ရှင်းဖို့သွားမလို့",
        "သစ်ရွက်တွေ ဖယ်ပစ်ရုံပဲ",
        "ငါနေမယ် (ရေကြည်လာတဲ့အထိ",
        "စောင့်ချင်လည်းစောင့်မယ်)",
        "ငါမကြာပါဘူး၊ မင်းလည်းလိုက်ခဲ့။",
        "ငါနွားပေါက်စလေး ခေါ်ဖို့သွားမလို့",
        "သူ့အမေနား ရပ်နေတယ်လေ၊ ငယ်သေးတော့",
        "အမေက လျှာနဲ့လျက်ပေးရင်း",
        "ဒယီးဒယိုင်နဲ့ပေါ့",
        "ငါမကြာပါဘူး၊ မင်းလည်းလိုက်ခဲ့။"
],
"notes": "ရောဘတ်ဖရော့စ်တ်၏ The Pasture ကို မြန်မာပြန်ထားခြင်း။",
"release_date": "1976",
"poem_type": "ဘာသာပြန်ကဗျာ",
"book_name": "ကဗျာအလုပ်ရုံကလေး,အောင်ဝေး",
"poem_start_at_page": 104
},
{
"title": "ညနေခင်းမိတ်ကပ်များ",
"author": "ပိုင်သ",
"language": "Burmese",
"poem_lines": [
"သိုးမွေးကြယ်စင် စံပယ်တစ်ပင်ရဲ့ အကိုင်းဖျား",
"စီးကရက်တစ်လိပ်တင်ထားတယ်။ (တင်ထားတယ်)၄",
"မော်တော်ကားတစ်စီးရဲ့ တာယာအောက်မှာ",
"ရမ်တစ်ပုလင်းရှိတာ သေချာတယ်။ (သေချာတယ်) ၃",
"ခေါင်းလောင်းသံတွေ ချိုလွင်လို့",
"(ချိုလွင်လို့)"
],
"notes": "စတိုင်သစ်မဂ္ဂဇင်း (စက်တင်ဘာ ၁၉၉၉)။",
"release_date": "1999-09",
"poem_type": "ခေတ်ပေါ်ကဗျာ",
"book_name": "ကဗျာအလုပ်ရုံကလေး,အောင်ဝေး",
"poem_start_at_page": 105
},
{
"title": "တာဝတိံသာ နတ်ရွာလော နတ်ရွာလော",
"author": "ငါးစီးရှင်ကျော်စွာ",
"language": "Burmese",
"poem_lines": [
"မြင်စိုင်းရွှေမြေ ပန်းသင်းခွေ",
"ပင်ခြေချုံထက်နွယ် ချုံထက်နွယ်။",
"တောင်လေရုန်းရုန်း မိုးခတ်အုန်း",
"ကင်ပုံးပွင့်ချီချယ် ပွင့်ချီချယ်။",
"နွယ်ပန်းခွာညို ပွင့်ပေလို",
"ပြာသိုဆောင်းလလယ် ဆောင်းလလယ်။",
"ယာယီမြေကောင်း ကျသည့်ပြောင်း",
"မနှောင်းမှည့်ဆောလွယ် မှည့်ဆောလွယ်",
"ခါနှင့် ဘုတ်ချိုး ကြက်တောမျိုး",
"လိုစိုး ကျက်မြေကျယ် ကျယ်မြေကျယ်”"
],
"notes": null,
"release_date": null,
"poem_type": "ကာချင်း",
"book_name": "ကဗျာအလုပ်ရုံကလေး,အောင်ဝေး",
"poem_start_at_page": 105
},
{
"title": "ခရီးသည်",
"author": "တိုးအောင်ဟိန်း(ဆင်ဖြူကျွန်း)",
"language": "Burmese",
"poem_lines": [
"လကွယ်ညသန်းခေါင်",
"မိုးမှောင်ကာနေငြား။",
"လျှပ်ရောင်မီးအလက်မှာ",
"ခရီးဆက်သွား။"
],
"notes": "မြားနတ်မောင်မဂ္ဂဇင်း (စက်တင်ဘာ ၁၉၉၉)။",
"release_date": "1999-09",
"poem_type": "ဒွေးချိုး",
"book_name": "ကဗျာအလုပ်ရုံကလေး,အောင်ဝေး",
"poem_start_at_page": 106
},
{
"title": "ပန်းတိုင်",
"author": "မောင်သိန်းဇော်",
"language": "Burmese",
"poem_lines": [
"မရောက်သေးရင်",
"ရောက်အောင်သွား",
"ရောက်ရင်",
"တစ်ထောက်နား",
"ပြီးရင်",
"ရှေ့ဆက်သွား",
"အဲဒီမှာ",
"ဘာမှ မရှိဘူး။"
],
"notes": "ရနံ့သစ်မဂ္ဂဇင်း (စက်တင်ဘာ ၁၉၉၉)။",
"release_date": "1999-09",
"poem_type": "ခေတ်ပေါ်ကဗျာ",
"book_name": "ကဗျာအလုပ်ရုံကလေး,အောင်ဝေး",
"poem_start_at_page": 106
},
{
"title": "ကမ္ဘာ",
"author": "အောင်ခိုင်မြတ်",
"language": "Burmese",
"poem_lines": [
"မီးလင်းဖိုက မီးလျှံကိုငတ်ပါ့မလား။",
"ကျန်ခဲ့စဉ်က တရားတွေ ကျန်ခဲ့ပြီ။",
"ကျန်ခဲ့စဉ်က မြို့ရွာတွေ ကျန်ခဲ့ပြီ။",
"ကျန်ခဲ့စဉ်က မိုးခြိမ်းသံတွေ ကျန်ခဲ့ပြီ။",
"ကျန်ခဲ့စဉ်က ပါးစပ်တွေ",
"ကျန်ခဲ့ပြီ။",
"လိမ့်နေတဲ့ ကျောက်တုံးပေါ် ခြေရာတွေ ထင်ပါ့မလား。"
],
"notes": "ရနံ့သစ်မဂ္ဂဇင်း (စက်တင်ဘာ ၁၉၉၉)။",
"release_date": "1999-09",
"poem_type": "ခေတ်ပေါ်ကဗျာ",
"book_name": "ကဗျာအလုပ်ရုံကလေး,အောင်ဝေး",
"poem_start_at_page": 107
},
{
"title": "ဒီဇင်ဘာ ၂၀ ရက်၏ တမ်းတခြင်း သို့မဟုတ် ရဲဘော်ရဲ့ ကဗျာ",
"author": "မောင်လေးအောင်",
"language": "Burmese",
"poem_lines": [
"တင်းတင်းကိုက်ထားတဲ့ ငါ့ရဲ့နှုတ်ခမ်းဟာ",
"ဖြန်းခနဲကွဲထွက်ပြီး သွေးအစက်စက်",
"စီးလိမ့်လာတယ်။",
"ငါအံကိုကြိတ်ပြီး လက်သီးကျစ်ကျစ်ဆုပ်မိတယ်",
"ဒီနေရာမှာ ရဲဘော်ဟာ ကျဆုံးခဲ့တယ်။",
"ကတ္တရာလမ်းကိုခွာ",
"ရာဇဝင်ရေးအရ သုတေသန လုပ်ရင်",
"ရဲဘော်ရဲ့ ဂုဏ်ပုဒ်ကို တွေ့ရမယ်။",
"ဘယ်သူငြင်းနိုင်သလဲ",
"စီးဆင်းခဲ့တဲ့ ရဲဘော်ရဲ့ သွေးတွေအကြောင်း။",
"စပါးတားကပ်ရဲ့ ဂုဏ်ရောင်",
"ကုန်းဘောင်သူပုန် ဂဠုန်ဆရာစံ",
"ငုယင်ဗန်ထရွိုင်း",
"အတိုင်းမသိသော",
"ချေဂွေဗားရား",
"စသော အာဇာနည် ရာထောင်သောင်းတို့နှင့်အတူ",
"တရားတဲ့ပြည်သူတွေရဲ့ တိုက်ပွဲမှာ",
"ရဲဘော်ရဲ့သွေးဟာ နီရဲခဲ့တယ်",
"သူတို့က ရဲဘော်ရဲ့ ဂုဏ်အထူးထူးကို",
"ဖော်ကျူးဖို့ ငြင်းဆန်ကြတယ်။",
"ဘယ်သူတွေရှိဦးမလဲ ရဲဘော်မုန်းခဲ့တဲ့သူတွေ။",
"သူတို့မုန်းတာကို ရဲဘော်က",
"စိမ်းကားတဲ့အပြုံးနဲ့ ပြုံးမှာပဲ၊ ယုံတယ်။",
"ပြည်သူချစ်တဲ့ အာဇာနည်အနှစ်ဟာ",
"ဘယ်ခေတ်မှာမဆို နုပျိုစိမ်းလန်းနေမှာပဲ",
"မုချယုံတယ်။",
"ဗိုလ်အောင်ကျော် ရဲဘော်",
"ဒီနေရာမှာ တို့ဟာ ရဲဘော်ကို",
"အကြိမ်ကြိမ် ဂုဏ်ပြုဖူးတယ်။",
"ဗိုလ်အောင်ကျော် ရဲဘော်",
"ဒီနေရာမှာ တို့ဟာစာရွက်တွေ ဝေဖူးတယ်။",
"ရဲဘော်ရဲ့ အခန်းဆက်တိုက်ပွဲ",
"ရဲဘော်ရဲ့ တရားတဲ့တိုက်ပွဲတွေအကြောင်း။",
"ဒီနေရာကိုလာပြီး",
"ရဲဘော်စီးဆင်းခဲ့တဲ့ နီရဲတဲ့သွေးစက်တွေပေါ်မှာ",
"ငါ့ဖြူဖပ်ရော်တဲ့ မျက်ရည်နဲ့",
"သူရသတ္တိမဲ့တဲ့ ရှိုက်သံနဲ့",
"ရဲဘော်ရဲ့ ဂုဏ်အခန်ခန်းကို",
"ညစ်နွမ်းအောင် ငါမလုပ်ဘူး။",
"ကဗျာတစ်ပုဒ် ဟုတ်တယ်၊",
"ငါ့ကဗျာတစ်ပုဒ်",
"ရဲဘော်ရဲ့ ဂုဏ်ပုဒ်ကို ဖော်ထုတ်ဖို့",
"ကြိုးပမ်းတဲ့ ကဗျာတစ်ပုဒ်။",
"လက်ခံပါရဲဘော်",
"အော်ဟစ်ပြီးငါပန်ကြားတယ်။",
"ဒီကဗျာဟာ ငါ့ကဗျာမဟုတ်ဘူး။",
"ပြန်ငြင်းပါရစေ",
"ဖတ်ကြည့်စမ်းလေ",
"စေးထန်းတဲ့ သွေးစက်တွေရယ်",
"ဘယ်သူ့ သွေးလဲ",
"ရဲဘော်ရဲ့ ပူနွေးတဲ့သွေးတွေ",
"မခြောက်သေးတဲ့ သွေးအစက်စက်နဲ့",
"ရဲရဲလက်လက် သီယှက်ထားတဲ့",
"ရဲဘော်ရဲ့ ကဗျာပါလား။"
],
"notes": "မိုးဝေမဂ္ဂဇင်း ၁၉၆၉၊ ဒီဇင်ဘာလထုတ်။",
"release_date": "1969-12",
"poem_type": "ခေတ်ပေါ်ကဗျာ",
"book_name": "ကဗျာအလုပ်ရုံကလေး,အောင်ဝေး",
"poem_start_at_page": 109
},
{
"title": "မြစ်ကျိုးအင်း",
"author": "ဒီသစ်",
"language": "Burmese",
"poem_lines": [
"ဆွဲငင်ခွန်အားအသေ",
"လှိုင်းခေါင်းဖြူတလိပ်လိပ်",
"ယန္တ ရားဘီးညှပ်",
"ခေါင်းဆောင့်ရာတည့်တည့်",
"တောင်ခါးပန်းပဲ့ကျ",
"မြစ်က",
"မြစ်လို သစ်လိုက်ပုံ。"
],
"notes": "ရုပ်ရှင်တေးကဗျာမဂ္ဂဇင်း (အောက်တိုဘာ ၁၉၉၉)။",
"release_date": "1999-10",
"poem_type": "ခေတ်ပေါ်ကဗျာ",
"book_name": "ကဗျာအလုပ်ရုံကလေး,အောင်ဝေး",
"poem_start_at_page": 112
},
{
"title": "ဥဒါန်း",
"author": "ဝေးခေါင်",
"language": "Burmese",
"poem_lines": [
"ဒုက္ခတွေက ကိုယ့်အပေါ် မိုးသီးကျသလိုကျတယ်။",
"ရေထု လေထုနဲ့ မြေထုအပေါ်တော့",
"မြူတစ်မှုန်တောင် မကျရအောင်",
"အရာရာကိုယ်မျိုချခဲ့ရ",
"တစ်ဘဝလုံးရုန်းပြီးမှ တစ်လက်မပဲရွေ့လည်း",
"ဘာအရေးလဲ",
"မိုးထဲရေထဲမှာ ကိုယ့်သွေးသားတွေကဆူပွက်မြဲ",
"အဝေးကချစ်သူရေ",
"မင်းရယ်သံက ကိုယ့်ရင်မှာ နေခြည်ဖြာတောက်ပမြဲ။"
],
"notes": "ရနံ့သစ်မဂ္ဂဇင်း (အောက်တိုဘာ ၁၉၉၉)။",
"release_date": "1999-10",
"poem_type": "ခေတ်ပေါ်ကဗျာ",
"book_name": "ကဗျာအလုပ်ရုံကလေး,အောင်ဝေး",
"poem_start_at_page": 112
},
{
"title": "ကားစီးလာတဲ့ကဗျာ",
"author": "မောင်ကောက်",
"language": "Burmese",
"poem_lines": [
"ကျွန်တော်စီးလာတဲ့ ကားပေါ်မှာ",
"ကျွန်တော့်နွေရာသီထွန်းလင်းခဲ့။",
"အလင်းနှစ်သန်းချီလမ်းမပေါ်",
"မွတ်နေအောင် လည်ပတ်တဲ့ဘီးတွေ",
"တစ်ကြိမ်တစ်ခါသာ ပွင့်အာခွင့်ရတဲ့ပန်းတွေအပေါ်",
"(အော်ဟစ်ပြီး) မနင်းမိပါစေနဲ့ ့။",
"မီးပွိုင့်မှာ ခဏနားတုန်း",
"ကျွန်တော့်အပေါ် မိုးတွေရွာချတယ်။",
"ဆက်လက်ထွက်ခွာသွား မိုး",
"မရပ်သေး",
"တစ်စီးလုံး ရွှဲစိုနေတုန်းလေ။"
],
"notes": "မြားနတ်မောင်မဂ္ဂဇင်း (အောက်တိုဘာ ၁၉၉၉)။",
"release_date": "1999-10",
"poem_type": "ခေတ်ပေါ်ကဗျာ",
"book_name": "ကဗျာအလုပ်ရုံကလေး,အောင်ဝေး",
"poem_start_at_page": 113
},
{
"title": "အကျည်းတန်ည",
"author": "နွေဝေနှင်း (မန္တလာမြေ)",
"language": "Burmese",
"poem_lines": [
"မနေ့ညက မကောင်းဆိုးဝါးကပ်တဲ့ တက်သေးအင်းဟာ",
"ဒီနေ့တော့ နတ်သမီးလေးဖြစ်လို့။",
"မနေ့ည လှိုင်းလေကထန်",
"အင်းယံတစ်ဝက်အရောက်",
"လှေမမှောက်ပေမဲ့ လှေအလူး လှိုင်းအမူးမှာ",
"လှေပေါ်က နှစ်နှစ်သားလေး ရေထဲကျပြီးနစ်",
"ရင်နင့်တဲ့အမေ",
"ရေမကူးတတ်ပေမဲ့ သားဇောတွယ်",
"ကယ်မယ်လို့ ခုန်ချတော့",
"တက်သေးရဲ့ ရေဘဝဲဆန်တဲ့ လက်တွေကြား",
"(နှစ်ဦးသား)ကြိုးမိန့်ကျသွားပါလေရော။",
"တက်သေးမ ရေ.. နင့်ကိုပဲအပြစ်ဆိုရမလား",
"မကူးတတ်ဘဲ ဆယ်တဲ့အမေကို",
"မေတ္တာတရားကြီးမားတယ်ဆိုရမလား",
"မနေ့ညက ပန်းနှစ်ပွင့် ကြွေလင့်ခဲ့တာ",
"ရင်နာစရာ။"
],
"notes": "ကလျာမဂ္ဂဇင်း (အောက်တိုဘာ ၁၉၉၉)။",
"release_date": "1999-10",
"poem_type": "ခေတ်ပေါ်ကဗျာ",
"book_name": "ကဗျာအလုပ်ရုံကလေး,အောင်ဝေး",
"poem_start_at_page": 114
},
{
"title": "ဆေးပေါ့လိပ်",
"author": "ခေါင်ခါးခါး(ကလေး)",
"language": "Burmese",
"poem_lines": [
"လုံမရေ တောင်းဆိုခွင့် မပေးရင်ဖြင့်",
"ညည်းလေးရဲ့ အနုပညာ",
"မီးခြစ်အိုအိုလေးနဲ့",
"ငါ့ဆေးပေါ့လိပ်တိုတိုလေးကို",
"ငါ့ဘဝဆေးပေါ့လိပ်တိုတိုလေးကို",
"မီးတွေစိုအောင်ညှိချင်စမ်းပါဘိတော့တယ်”"
],
"notes": "ချယ်ရီမဂ္ဂဇင်း (အောက်တိုဘာ ၁၉၉၉)။",
"release_date": "1999-10",
"poem_type": "ခေတ်ပေါ်ကဗျာ",
"book_name": "ကဗျာအလုပ်ရုံကလေး,အောင်ဝေး",
"poem_start_at_page": 117
},
{
"title": "ဥဒါန်း",
"author": "ဝေးခေါင်",
"language": "Burmese",
"poem_lines": [
"ဒုက္ခတွေက ကိုယ့်အပေါ်",
"မိုးသီးကျသလိုကျတယ်။",
"ရေထု လေထု မြေထုအပေါ်တော့",
"မြူတစ်မှုန်တောင် မကျအောင်",
"အရာရာကိုယ်မျိုချခဲ့ရဲ့။",
"တစ်ဘဝလုံးရုန်းပြီးမှ",
"တစ်လက်မပဲ ရွေ့လည်း",
"ဘာအရေးလဲ",
"မိုးထဲရေထဲ ကိုယ့်သွေးသားတွေက",
"ဆူပွက်မြဲ",
"အဝေးက ချစ်သူရေ",
"မင်းရယ်သံက ကိုယ့်ရင်မှာ",
"နေခြည်ဖြာတောက်ပမြဲ。"
],
"notes": "ရနံ့သစ်မဂ္ဂဇင်း (အောက်တိုဘာ ၁၉၉၉)။",
"release_date": "1999-10",
"poem_type": "ခေတ်ပေါ်ကဗျာ",
"book_name": "ကဗျာအလုပ်ရုံကလေး,အောင်ဝေး",
"poem_start_at_page": 121
},
{
"title": "နှင်းခါး",
"author": "အေးမင်းစော",
"language": "Burmese",
"poem_lines": [
"ကိုယ့်ကိုယ်ကို ထားစရာနေရာမရှိတာနဲ့",
"ကောင်းကင်ပေါ် ငါ့အသံတွေ ပစ်တင်ကြည့်လိုက်တာ",
"မိုးတိမ်တွေဟာ မင်းဖြစ်သွားတယ်",
"စန္ဒရားသံလိုလေ",
"တသွဲ့သွဲ့ မင်းရယ်သံများအဆုံး",
"ဆံစတွေကို ငါတမက်တမော",
"နမ်းမိတော့ နှင်းဆီရနံ့တွေစီးမျောလို့",
"ငါတို့ ပိုဝေးကွာသွားကြသလိုပဲ",
"တိတ်ဆိတ်ခြင်းက တို့နှစ်ယောက်ကြားမှာ",
"အသွားထက်ရှတဲ့ ဓားတစ်လက်လို",
"တဖျတ်ဖျတ်လက်လို့",
"မင်းဟာ အလိမ္မာစကားများစွာနဲ့",
"ငွေလမျက်နှာဖြစ်တယ်",
"ငါက တိတ်တဆိတ် စွန့်ပစ်ခံရတဲ့",
"ယာမြေတစ်ခုဖြစ်တယ်",
"တစ်မျှော်တစ်ခေါ် ကန့်လန့်ဖြတ်",
"ငါ့လည်မျိုပေါ်က ဆွေးမြည့်ဥသြသံများ",
"ဒါတွေကို မေ့ပစ်ရမယ်",
"ကိုယ့်ကိုယ်ကို နောက်တစ်ခါ တူးဖော်မတွေ့မီအထိ",
"အဲဒီနှင်းများနဲ့ စိုစွတ်နေတဲ့",
"ဘူတာရုံလေးအကြောင်းကို。"
],
"notes": "မြားနတ်မောင်မဂ္ဂဇင်း (နိုဝင်ဘာ ၁၉၉၉)။",
"release_date": "1999-11",
"poem_type": "ခေတ်ပေါ်ကဗျာ",
"book_name": "ကဗျာအလုပ်ရုံကလေး,အောင်ဝေး",
"poem_start_at_page": 122
},
{
"title": null,
"author": "အေးဘကျော်",
"language": "Burmese",
"poem_lines": [
"မိုးမိုးအေးတွေ ရွာနေတုန်းက",
"တိတ်တိတ်ကလေး တဖြည့်မြည့်ကြွေကျ",
"ညနေခင်း ညိုညိုဆီမှာ",
"မိုးမိုးအေးတွေ ရွာနေတုန်းက",
"သေသေချာချာ တစ်ခါ",
"ကျိုးရမယ့်မြစ်ကိုယ်စီနဲ့။",
"ကိုယ့်ရင်ကိုယ် ဖွင့်မရတဲ့ဆီမှာ",
"မိုးမိုးအေးတွေ ရွာနေတုန်း...",
"နေချို့ယွင်း လချို့ယွင်း",
"ချို့ယွင်းသော တောင်ကုန်များဆီမှာ",
"မိုးမိုးအေးတွေ ရွာနေတုန်းက",
"“အဲဒီ မဲတုံးတုံးအကောင်ကိုသာ",
"သတ်လိုက်ပါတော့”",
"စိတ်ကျရောဂါစိုစိုတွေဆီမှာ",
"မိုးမိုးအေးရဲ့ လှေကားရင်း",
"မိုးမိုးအေးဝင်ခို",
"မိုးမိုးအေးကို ပျောက်ဆုံးတဲ့ဆီမှာ",
"မိုးမိုးအေးတွေ ရွာနေတုန်းက",
"တိတ်တိတ်ကလေး တမြည့်မြည့်ကြေမွ",
"ညနေခင်း ညိုညိုတွေသာ",
"လျှံကျခဲ့ပါတယ်။"
],
"notes": "စတိုင်သစ်မဂ္ဂဇင်း (နိုဝင်ဘာ ၁၉၉၉)။",
"release_date": "1999-11",
"poem_type": "ခေတ်ပေါ်ကဗျာ",
"book_name": "ကဗျာအလုပ်ရုံကလေး,အောင်ဝေး",
"poem_start_at_page": 122
},
{
"title": "မျက်ရည်",
"author": "အောင်ခိုင်မြတ်",
"language": "Burmese",
"poem_lines": [
"ဆိုကြပါစို့ ခင်ဗျားပဲဖြစ်ဖြစ် ကျွန်တော်ပဲဖြစ်ဖြစ်",
"အဲဒီခေတ်က မကုန်သေးဘူး",
"သံဝေဂတွေ အဆုပ်လိုက်အခိုင်လိုက်။",
"ပေါင်မုန့်တစ်လုံးကို အချစ်ရေလို့လည်း မခေါ်နိုင်ကြဘူး။",
"လိုအပ်ချက်ကို ပြုပြင်ဖို့ရာ",
"မတည်မြဲသောစိတ်နဲ့",
"မတည်မြဲသော ညီညွတ်မှုများ",
"ကြက်ကလေး ငှက်ကလေးဖမ်းသလို ဖမ်းမယ်ဆိုရင်တော့",
"မေတ္တာတရားကို မိမယ် မထင်ဘူး..."
],
"notes": "စတိုင်သစ်မဂ္ဂဇင်း (နိုဝင်ဘာ ၁၉၉၉)။",
"release_date": "1999-11",
"poem_type": "ခေတ်ပေါ်ကဗျာ",
"book_name": "ကဗျာအလုပ်ရုံကလေး,အောင်ဝေး",
"poem_start_at_page": 124
},
{
"title": "ကြိုးတံတား",
"author": "မျိုးမင်းညိန်း",
"language": "Burmese",
"poem_lines": [
"ငြင်းပယ်လို့မရတဲ့ ဖြစ်တည်မှု",
"ဖြတ်သန်းသွားလာနေသူ တချို့ ကြောင့်",
"တအိအိ တဆတ်ဆတ်တုန်ခါနေရတာ သူ့ခန္ဓာ。",
"သူ တစ်ခါက ပြောဖူးတယ်",
"(ရယ်သလိုလို မောသလိုလိုနဲ့ပေါ့)",
"ဘဝဆိုတာ နိမ့်လိုက်မြင့်လိုက်နဲ့",
"အချိန်တန်တော့လည်း ပြီးဆုံးသွားတာပါပဲတဲ့။",
"ဒါပေမဲ့ နုနယ်သူများ",
"စီးဆင်းနေမှုမှာ ထိတ်လန့် ရင်ဖိုစရာ။",
"လိမ္မာပါးနပ်ရင့်ကျက်သူတချို့ပဲ",
"ယမ်းခါမှုမှာအလိုက်သင့် ကိုယ်ဖော့",
"အရသာကို ရသလောက် ပိပိရိရိခံစား",
"နာရီတစ်လုံးကတော့ ဖျားနေခဲ့ပြီ。"
],
"notes": "စတိုင်သစ်မဂ္ဂဇင်း (နိုဝင်ဘာ ၁၉၉၉)။",
"release_date": "1999-11",
"poem_type": "ခေတ်ပေါ်ကဗျာ",
"book_name": "ကဗျာအလုပ်ရုံကလေး,အောင်ဝေး",
"poem_start_at_page": 125
},
{
"title": "အမြဲစိမ်း",
"author": "မောင်နမ်းဝေ (ဗန်းမော်)",
"language": "Burmese",
"poem_lines": [
"မုန်တိုင်းဝှေ့လို့ မရွေ့ခဲ့",
"နှင်းရိုင်းပုတ်လို့ မဆုတ်ခဲ့",
"အမြစ်ခြောက်လို့ မကြောက်ခဲ့",
"အခက်ကိုချိုး ကိုင်းကျိုးခဲ့လည်း",
"အပွင့်ကိုခြွေ သီးကင်းကြွေလည်း",
"အသားကိုခွာ ပွေးခေါက်ကွာလည်း",
"တောမပြောင်းဘဲ လက်ချောင်းလို အမြစ်တွေက",
"မြေကတုတ်ကို ဆွဲကုပ်ထားရင်းနဲ့",
"အပင်လှလည်း ရင်အခွဲခံလိုက်တော့မယ်。"
],
"notes": "ချယ်ရီမဂ္ဂဇင်း (နိုဝင်ဘာ ၁၉၉၉)။",
"release_date": "1999-11",
"poem_type": "ခေတ်ပေါ်ကဗျာ",
"book_name": "ကဗျာအလုပ်ရုံကလေး,အောင်ဝေး",
"poem_start_at_page": 126
},
{
"title": "ကိုက်လမ်း",
"author": "မောင်ချောနွယ်",
"language": "Burmese",
"poem_lines": [
"ကမ္ဘာကြီးကို နားစွင့်ထားသူ ယုန်ကလေးပါ",
"နေ့စဉ်နေ့စဉ် ငါ့ဝပ်ကျင်းကလေးကနေ",
"ငါ အစာရှာထွက်တိုင်း",
"သစ်ပင်မြက်ပင်ငယ်လေးတွေကိုက်ကိုက်ပြီး",
"ငါထွက်လာခဲ့မြဲ",
"လူနဲ့ ခွေးများတောခြောက်ကြ",
"အပြေးအမြန် ငါ့ကိုက်လမ်းလေးအတိုင်",
"ပြန်လာခဲ့ရာ ပိုက်ထဲ",
"ငါ့စ္စာတရားဟာ",
"ငါ့အသက်ကို ယူသွားကြပေါ့。"
],
"notes": "မြားနတ်မောင်မဂ္ဂဇင်း (နိုဝင်ဘာ ၁၉၉၉)။",
"release_date": "1999-11",
"poem_type": "ခေတ်ပေါ်ကဗျာ",
"book_name": "ကဗျာအလုပ်ရုံကလေး,အောင်ဝေး",
"poem_start_at_page": 127
},
{
"title": "အစ်ကို",
"author": "နေမျိုး",
"language": "Burmese",
"poem_lines": [
"တစ်နေ့ကျတော့ စာသင်ခန်းထဲမှာ",
"ဆရာမက ကျောင်းသားတစ်ယောက်ကို",
"ထခိုင်းပြီး မေးခွန်းတစ်ခုမေးတယ်",
"မင်းကြီးလာရင် ဘာဖြစ်ချင်သလဲတဲ့။",
"ကျောင်းသားလေးက ထရပ်ပြီး",
"ဆရာမကို အကြာကြီးစိုက်ကြည့်နေတယ်။",
"ပြီးမှ လေသံတိုးတိုးလေးနဲ့ ဖြေပြလိုက်ရဲ့။",
"(နားထောင်စမ်းပါ)",
"ကျွန်တော်ဟာ ခြေတစ်ဖက်ဆာနေတဲ့",
"ကောင်ကလေးတစ်ယောက် ဖြစ်ချင်ပါတယ်တဲ့။",
"ဆရာမက တအံတသြနဲ့",
"ကျောင်းသားလေးကို ကြည့်ကာ",
"ဘာဖြစ်လို့လဲသားတဲ့၊ ထပ်ပြီး မေးလိုက်ပေါ့။",
"ဒီတော့ ကျောင်းသားလေးက",
"အရည်လဲ့နေတဲ့ မျက်လုံးအစုံကို",
"ပုတ်ခတ်ပြီး ဦးခေါင်းကိုငုံ့ကာ",
"ဆရာမ ကြားနိုင်ရုံ တိုးတိုးလေးပြောလိုက်တယ်။",
"ကျွန်တော့်ညီမလေးက ခြေတစ်ဖက်မသန်ဘူးဆရာမတဲ့。"
],
"notes": "သရဖူမဂ္ဂဇင်း (နိုဝင်ဘာ ၁၉၉၉)။",
"release_date": "1999-11",
"poem_type": "ခေတ်ပေါ်ကဗျာ",
"book_name": "ကဗျာအလုပ်ရုံကလေး,အောင်ဝေး",
"poem_start_at_page": 127
},
{
"title": "စိတ်... တစ်စ",
"author": "မင်းထင်ကိုကိုကြီး",
"language": "Burmese",
"poem_lines": [
"(က)",
"ညတစ်ည သန်းခေါင်အစ",
"သေးသေးမျှင်မျှင်ထင်နေတဲ့ ခပ်ကွေးကွေးလ",
"မိုးကုပ်စက်ဝိုင်းအဝ",
"တန်းလန်းကြီးဖြစ်နေပုံ က",
"ဆွဲကြိုးချပြီး ကိုယ့်ကိုယ်ကို အဆုံးစီရင်ပစ်လိုက်သလိုပ",
"ကောင်းကင်တစ်ခုလုံးနဲ့အမျှ",
"ကြယ်တွေ မှိတ်တုတ်မှိတ်တုတ်ဖြစ်နေပုံက",
"ဥပစ္ဆေဒကကံနဲ့ အသက်ငင်နေကြသလိုပ",
"နတ်ညှင်းကောင်တွေရဲ့ အသံကွဲရှရှ",
"တစ်ခဲနက် တိတ်ဆိတ်မှုအောက်မှာ",
"မြတ်တမ်းနေပုံက",
"အလိုမတူစော်ကားခံနေကြသလိုပ",
"လေညင်းလေးက အစ",
"သစ်ရွက်ဖျားတွေသော်မှ",
"တုတ်တုတ်မျှ မလှုပ်ကြ",
"အဓမ္မအိပ်မွေ့ချခံထားကြရသလိုပ။",
"(ခ)",
"ငါက ကံ ဥတု အာဟာရချည်းသက်သက်နဲ့",
"တောင့်တောင့်ကြီးရပ်နေရ။"
],
"notes": "မဟေသီမဂ္ဂဇင်း (နိုဝင်ဘာ ၁၉၉၉)။",
"release_date": "1999-11",
"poem_type": "ခေတ်ပေါ်ကဗျာ",
"book_name": "ကဗျာအလုပ်ရုံကလေး,အောင်ဝေး",
"poem_start_at_page": 128
},
{
"title": "ကိုက်လမ်း",
"author": "မောင်ချောနွယ်",
"language": "Burmese",
"poem_lines": [
"ကမ္ဘာကြီးကို နားစွင့်ထားသူ ယုန်ကလေးပါ",
"နေ့စဉ်နေ့စဉ် ငါ့ဝပ်ကျင်းကလေးကနေ",
"ငါအစာရှာထွက်တိုင်း",
"သစ်ပင်မြက်ပင်ငယ်လေးတွေကိုက်ကိုက်ပြီး",
"ငါထွက်လာခဲ့မြဲ",
"လူနဲ့ခွေးများတောခြောက်ကြ",
"အပြေးအမြန် ငါကိုက်လမ်းလေးအတိုင်း",
"ပြန်လာခဲ့ရာ",
"ပိုက်ထဲ",
"ငါ့သစ္စာတရားဟာ",
"ငါ့အသက်ကို ယူသွားကြပေါ့။"
],
"notes": "မြားနတ်မောင်မဂ္ဂဇင်း (နိုဝင်ဘာ ၁၉၉၉)။",
"release_date": "1999-11",
"poem_type": "ခေတ်ပေါ်ကဗျာ",
"book_name": "ကဗျာအလုပ်ရုံကလေး,အောင်ဝေး",
"poem_start_at_page": 131
},
{
"title": "တုန်ယင်လှိုက်မော",
"author": "မိုးဝေး",
"language": "Burmese",
"poem_lines": [
"ရွာထဲကို မိုးဦးကျ",
"ဒုက္ခတွေ တဖွဲဖွဲဝင်ရောက်လာချိန်",
"နွားတင်းကုပ်လေးထဲမှာ မီးခိုးတွေက",
"တအူအူတက်",
"အဖေ နွားခြင်မီးခိုးထည့်နေတာလား",
"မနက်ဖြန်ဆို သားမြို့ကို သွားရတော့မယ်အဖေ။",
"မြို့မှာဘာရှိသလဲ သားမသိဘူး",
"မြို့ဟာပျော်စရာကောင်းသလား",
"မြို့မှာ ကျောင်းသွားနေရင် သားပညာတတ်မှာလား",
"မေမေ့ကို မလွမ်းတတ်တော့ရင်ဘယ်လို လုပ်မလဲဖေဖေ။",
"ရွာကလည်း တစ်စစီကွဲလို့ အိုနေပါပြီတဲ့",
"အဖေက သူ့တောတိုးအင်္ကျီနောက်ကျောကို လှန်ပြတယ်",
"ဆားပွင့်တွေ အဖေရယ်",
"အဖေဟာပင်လယ်လား",
"ရွာကလေးတစ်ရွာက ကိုင်းသမားတစ်ယောက်လား။",
"နွားတင်းကုပ်ဖက်က အသံတွေကြားတယ်အဖေ",
"နွားတွေ့ခြင်ကိုက်နေသလား",
"သားအိပ်လို့မရတော့ဘူး",
"ဘယ်နှနာရီထိုပြီလဲ",
"မနက်လေးနာရီလား",
"မြို့ကိုသွားမယ့် မော်တော်တွေလာပြီလား",
"အ နောက်ဖေးခန်း",
"မီးခွက်မှိန်မှိန်လေးထဲက ထွက်ထွက်လာနေတယ်",
"ဘာလဲ မေမေ့ရှိုက်သံတွေလား။"
],
"notes": "ကလျာမဂ္ဂဇင်း (ဒီဇင်ဘာ ၁၉၉၉)။",
"release_date": "1999-12",
"poem_type": "ခေတ်ပေါ်ကဗျာ",
"book_name": "ကဗျာအလုပ်ရုံကလေး,အောင်ဝေး",
"poem_start_at_page": 132
},
{
"title": "အတောင်ပါးပါးနှစ်ကောင်",
"author": "မောင်သင်းပန်",
"language": "Burmese",
"poem_lines": [
"ကျွန်တော်ဟာ လမင်းနဲ့ကြယ်ပွင့်တွေကို",
"လွယ်အိတ်ထဲထည့်ပြီး အိမ်ပြန်တတ်တယ်",
"ညကို အဖန်ရည်ကျကျဖျော်ဖို့လေ။",
"ဟောဒီ တည်ပင်တွေ စိုက်ထားတဲ့ရပ်ကွက်ကလေးဟာ",
"ကျွန်တော့်ဖြတ်လမ်းပါပဲ။",
"အဲဒီမှာ “တမာ”ဆိုတဲ့ ကောင်မလေးတစ်ယောက်ကြောင့်",
"လမ်းနည်းနည်းကျဉ်းသွားတယ်။",
"ရွက်ကြမ်းရေကျိုဖြစ်တယ်",
"“ပဉ္စပါပီ”ဝင်စားသူဖြစ်တယ်",
"ဟိုးဝေးဝေးက ပန်းတစ်ပွင့်လည်းဖြစ်တယ်",
"ညကိုနေ့ဖန်ဆင်းတတ်တယ်",
"စံပယ်နံ့သင်းသင်းနဲ့",
"ဟင်းကြမ်းတစ်မျိုးနှစ်မျိုးဝယ်လေ့ရှိတယ်။",
"ကျွန်တော်နဲ့ တမာ",
"တွေ့ဆုံမှုဟာ ပထမဆုံးအကြိမ် မဖြစ်နိုင်တော့ပါဘူး။",
"နှင်းဖုံးနေတဲ့ ငါးပါးစပ်တွေလို",
"ချောင်ကျကျမီးတောင်သေးသေးတစ်လုံးဟာ",
"ကျွန်တော်တို့နှစ်ယောက်ရဲ့ အပြုံးပါပဲ။",
"ဒီည မိုးရွာပြီးစ အိုက်စပ်စပ်ည",
"ပလူတစ်ကောင်ရဲ့ တောင်ပံတွေတပ်လာတယ်",
"လိမ္မော်ရောင်မီးခိုးတွေ တောက်စားတယ်",
"မြို့ကြီးတစ်မြို့ကို ခါးစောင်းတင်မယ့်",
"ဇာတ်ကောင်တစ်ကောင်လည်း ပူးကပ်လာပုံရတယ်",
"နောက် ထူးခြားလှပတဲ့ စကားတွေဆိုတယ်။",
"ရှင့်လွယ်အိတ်ထဲက လမင်းနဲ့ကြယ်ပွင့်တွေ",
"ကျွန်မပေးပါ",
"ကျွန်မခေါင်းပေါ်က စံပယ်ပွင့်တွေကို...။",
"ဘာပဲဖြစ်ဖြစ် ဒီညဟာ",
"ကဗျာတစ်ပုဒ်ပါပဲ",
"“စနိုးဝှိုက်” ညတွေနိုးထလာတယ်",
"တိမ်မည်းခန်းဆီးတွေက တလွင့်လွင့်ပေါ့",
"သားကောင်လိုက်လေတွေ “ပြင်း”နေတယ်လေ။"
],
"notes": "ချယ်ရီမဂ္ဂဇင်း (ဒီဇင်ဘာ ၁၉၉၉)။",
"release_date": "1999-12",
"poem_type": "ခေတ်ပေါ်ကဗျာ",
"book_name": "ကဗျာအလုပ်ရုံကလေး,အောင်ဝေး",
"poem_start_at_page": 133
},
{
"title": "တံငါ",
"author": "ခိုင်မြဲကျော်စွာ",
"language": "Burmese",
"poem_lines": [
"လောကရဲ့ အကြွယ်ဝဆုံးခေါင်းစဉ်ဟာ",
"အချစ်လို့သိပါရဲ့",
"အကြောင်းတရားကြောင့် ငိုကြွေးရတဲ့အကျိုးတရားမှာတော့",
"ကိုယ်ပိုင်ခမ်းနားဖူးတယ်",
"တိမ်တွေရေ ခင်ဗျားတို့ မချစ်တတ်ပါဘူး",
"တစ်ကမ္ဘာလုံး ခုန်အုပ်ခံရသလို",
"လွမ်းရတဲ့သုခနဲ့",
"မျက်ရည်လှလှလေးပေါ် ထိုင်ဖူးပါစ။",
"ရနံ့ပင်လယ်ဆိုတာ အနမ်းကိုခေါ်တာ",
"မဟုတ်လား",
"နောက်တစ်နေ့တိုင် နှုတ်ခမ်းများပြုံးဆဲ",
"နှစ်တစ်ရာခံမယ့်ဆေးလေ",
"ချိုမြရဲ့။",
"ကျွန်တော်တော့ ဘဝဆူဖြိုးစအရွယ်က",
"ဖမ်းခဲ့ဖူးတဲ့ ငါးကလေးကို မမေ့ဘူး။"
],
"notes": "မြားနတ်မောင်မဂ္ဂဇင်း (ဒီဇင်ဘာ ၁၉၉၉)။",
"release_date": "1999-12",
"poem_type": "ခေတ်ပေါ်ကဗျာ",
"book_name": "ကဗျာအလုပ်ရုံကလေး,အောင်ဝေး",
"poem_start_at_page": 135
},
{
"title": "ချည်တိုင်",
"author": "လူငြိမ်းခိုင်",
"language": "Burmese",
"poem_lines": [
"ချစ်လို့ ငါ့ကိုယ်ငါ",
"လက်ဆောင်အဖြစ်နဲ့ ဒီမြို့ကိုပြန်ခဲ့တယ်။",
"တိမ်ရိုင်းသွင်းချိန်လေပြန်ထဲ",
"ငါ့ငယ်မည်နာမကို တိုးဖွဖွခေါ်သံကြားခဲ့ရ",
"အလွမ်းနဲ့ဆင့်ဆိုခြင်းခံခဲ့ရ",
"ဘယ်သူလဲ ဘယ်သူပါလဲခင်ဗျာ။",
"မီးခိုးရောင်ကုတ်အင်္ကျီနဲ့ တောင်တန်းကြီးတွေရယ်",
"အမေ့အိမ်က ရေဒီယိုလေးရယ်",
"သားမွေးပြီးစ ကွင်းပြင်ဝါဝါ",
"လှိုင်းသံ၊ ပုစဉ်းရင်ကွဲသံ၊ ခြေသွားလမ်း",
"ရိုးပြတ်နှံ့မြေသင်းနံ့ ကုက္ကိုတန်း...",
"ဘယ်ဘက်ရင်အုံပေါ်က ဆေးမင်ကြောင်များ",
"ငါ့အား လွမ်းဖို့လက်တို့ခေါ်။",
"လော်ကယ်ရထားမစီးဖူးတဲ့မြို့ကလေးမှာ",
"အလိုမပြည့်မှုတွေ ပုဆိုးလိုမြဲတဲ့ကောင်တစ်ကောင်",
"ရှိခဲ့တယ်",
"မြို့သစ်တံတားကြီးပေါ် လရောင်ကောက်တဲ့",
"ငှက်ကလေးတွေ ရှိခဲ့တယ်",
"အမြဲစိမ်းညတွေရဲ့အသံ ရှိခဲ့တယ်",
"ကြောင်ရေချိုးတဲ့ကိစ္စနည်းနည်း ရှိခဲ့တယ်",
"ရှိခဲ့တယ် ... ရှိခဲ့တယ်",
"ကျေးလက်တေးကြိုက်တဲ့ အသားညိုညိုနဲ့မြို့",
"မိုးတိမ်သော တစ်ခင်းဆိုက်ကပ်ဖို့ဖြစ်လာခဲ့",
"ကလေး",
"ချစ်တယ်။ ယုံစမ်းပါ",
"“ချစ်လို့” ငါ့ကိုယ်ငါ လက်ဆောင်အဖြစ်နဲ့",
"ဒီမြို့ကို ပြန်ခဲ့တယ်။"
],
"notes": "မြားနတ်မောင်မဂ္ဂဇင်း (ဒီဇင်ဘာ ၁၉၉၉)။",
"release_date": "1999-12",
"poem_type": "ခေတ်ပေါ်ကဗျာ",
"book_name": "ကဗျာအလုပ်ရုံကလေး,အောင်ဝေး",
"poem_start_at_page": 135
},
{
"title": "တည်နေရာ",
"author": "မြမြင့်မိုရ်",
"language": "Burmese",
"poem_lines": [
"သတိရမိတယ်",
"တောင်ခြေရွာကလေးတစ်ရွာက",
"အဘိုးနဲ့အဘွားရဲ့အိမ်။",
"အိမ်ပတ်လတ်လည်မှာ",
"သစ်ပင်ဝါးပင် ဟင်းသီးဟင်းရွက်ပင်တွေနဲ့",
"အိမ်ထောင့်ခပ်လှမ်းလှမ်းမှာ",
"စမ်းရေအိုင်ကလေးတစ်အိုင်။",
"အဲဒါတွေဟာ အဘိုးနဲ့အဘွားရဲ့အိမ်",
"နယ်နိမိတ်မျဉ်းတွေပဲ။",
"ခြံစည်းရိုးရယ်လို့ တမင်ခတ်ထားရိုးထုံးစံမရှိ။",
"ကျွန်တော်တို့ဘဝတွေကျတော့",
"အထူးပြုလုပ်ချက်တွေများလှတယ်။"
],
"notes": "ရုပ်ရှင်တေးကဗျာမဂ္ဂဇင်း (ဒီဇင်ဘာ ၁၉၉၉)။",
"release_date": "1999-12",
"poem_type": "ခေတ်ပေါ်ကဗျာ",
"book_name": "ကဗျာအလုပ်ရုံကလေး,အောင်ဝေး",
"poem_start_at_page": 138
},
{
"title": "မိသားစု",
"author": "ခရမ်းပြာထက်လူ",
"language": "Burmese",
"poem_lines": [
"ခိုတွေ အိပ်ရာကမထခင်",
"အမေ့အဖျားသွေးဟာ လမ်းပေါ်ဆင်းလာမယ်။",
"စင်ရော်တွေ အိပ်တန်းပြန်ချိန်",
"လင်းပိုင်တွေ လမ်းပျောက်တဲ့လှိုင်းများပေါ်",
"အက သွေးသားကိုလက်ထိုးလှော်လို့",
"ဆန်နေမယ်။",
"တောကျီးကန်းတွေ အုပ်ဖွဲ့ထိုးအာလို့",
"ခွေးလေခွေးလွင့်များ တစီစီ",
"ဘရိတ်ဓားများတလက်လက်",
"ကျွန်တော်လည်း မြို့ကြီးပေါ်",
"ဒဏ်ရာနဲ့ အရောတဝင်စဉ်ကျ။",
"နံရံကလမင်းကို လုံလောက်စွာကာကွယ်ရင်း",
"သူ့တေးကို သူနင်လို့။",
"ပုံမှန်အတိုင်း ကျွန်တော်တို့",
"သီချင်းကိုယ်စီ မီးလောင်ခဲ့ကြတယ်။"
],
"notes": "မြားနတ်မောင်မဂ္ဂဇင်း (ဒီဇင်ဘာ ၁၉၉၉)။",
"release_date": "1999-12",
"poem_type": "ခေတ်ပေါ်ကဗျာ",
"book_name": "ကဗျာအလုပ်ရုံကလေး,အောင်ဝေး",
"poem_start_at_page": 139
},
{
"title": "ငါတစ်ယောက်တည်းဆိုခဲ့ရတဲ့ သံပြိုင်တေးများ",
"author": "နေမျိုး",
"language": "Burmese",
"poem_lines": [
"လူသန်ကြီးလေးဦးရှိတယ်",
"သူတို့အိပ်ပျော်နေကြတယ်",
"အပြာရောင်တောင်များရဲ့ နောက်မှာကွယ်",
"ငါတို့သွားကြမယ်",
"အပြာရောင်တောင်များဟာ",
"သင့်လက်မောင်းထဲမှာရှိတယ်။",
"တွေးခေါ်မြော်မြင်မှုတွေ ခေတ်မစားတော့တဲ့အခါ",
"လူတွေဟာ ကိုယ့်အလုပ်ကို သည့်ထက်ပိုလုပ်လာမယ်",
"ယန္တ ရားဘီးတွေလှည့်ပါကွယ်",
"သင့်လက်မောင်းထဲမှာရှိတယ်။",
"နေရောင်ခြည်က ပူနွေးတယ်",
"ဆောင်းကာလကို လွန်တော့မယ်",
"မီးလင်းဖိုတွေ ငြိမ်းပေါ့ကွယ်",
"စာပို့သမားတွေ လာတော့မယ်",
"ခေါင်းလောင်းများကို တီးပေါ့ကွယ်。"
],
"notes": "မဟေသီမဂ္ဂဇင်း (ဒီဇင်ဘာ ၁၉၉၉)။",
"release_date": "1999-12",
"poem_type": "ခေတ်ပေါ်ကဗျာ",
"book_name": "ကဗျာအလုပ်ရုံကလေး,အောင်ဝေး",
"poem_start_at_page": 140
},
{
"title": "အုံ့ပုန်း",
"author": "ရန်လင်းအောင်",
"language": "Burmese",
"poem_lines": [
"မိုးမခေါ်ရဲတဲ့ ဖားကလေး",
"သွေ့ခြောက်အက်ကွဲမြေလွှာပေါ်",
"သိုသိုသိပ်သိပ် မန္တန်တွေ",
"စုစည်းသိမ်းထုပ်ရင်း",
"ပဲ့တင်နံရံ ဝေးနေရတုန်း",
"စကြဝဠာရယ် စိတ်နဲ့မဆံ့တော့",
"ပိတောက်တွေ ဘယ်လိုပွင့်တယ်ဆိုတာ",
"နားမစွင့်ရဲဘူး。"
],
"notes": "ရုပ်ရှင်တေးကဗျာမဂ္ဂဇင်း (ဒီဇင်ဘာ ၁၉၉၉)။",
"release_date": "1999-12",
"poem_type": "ခေတ်ပေါ်ကဗျာ",
"book_name": "ကဗျာအလုပ်ရုံကလေး,အောင်ဝေး",
"poem_start_at_page": 141
}
]